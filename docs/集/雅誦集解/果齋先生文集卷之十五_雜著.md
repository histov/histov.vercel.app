---
sidebar_position: 1
---

# 雅誦集解(卷1~卷3)
>  본래 아송집해(雅誦集解)는 果齋 李敎宇(1881~1950)의 과재집(果齋集, 30권) 권15~18 잡저(雜著)에 수록되어 있는 책이다. 여기서는 편의상 아송집해의 본문만을 다루기로 한다. 
>
>  본문에 표시된 券數 및 板數 표시는 雅誦의 체제를 따른 것이다. 

## 卷一

### ◐一板 

#### 樂歌詞 

○箚疑에 淳熙一年乙未秋作時 先生四十六歲 



## 卷二

### ◐一板

#### 紅蕉

○箚疑 芭蕉萼 紅者 紅蕉 白者 水蕉 閩人爲布

#### 九秋幹

◑標補에 謝靈運詩에 心契九秋榦이라

#### ○城南二十詠

○箚疑 南軒城南書院詩 有‘寄言山中友 和我和平詩’之句 

#### 洞庭波

◐按楚辭 洞庭波兮木葉下

#### ○船齋

◐按以其近水 築齋故名

#### 考槃

◐按詩註 考成也 槃盤桓之意 

#### 滄洲

○按 滄洲 是江湖之意 杜詩 吏情更覺滄洲遠 玄圃滄洲莽空闊 吾道付滄洲 皆是也

#### 魏闕

◑箚疑 莊子中山公子牟曰 身在江海之上 心居魏闕之下 周禮縣治象之法于象魏註 象魏闕也

○按綱目註 闕在門兩傍中央闕然爲道令 臣至此思其所闕 蓋爲二臺於門外作樓觀於上 上圓下方 以其懸法 謂之象魏 象治象也 魏者 巍然高大 使民觀之 又因爲之觀

### 二板 

#### 漱石

◑按 晉孫楚 謂王濟曰 枕流漱石 濟曰 流非可枕 石非可漱 孫楚曰 枕流欲洗其耳 漱石欲厲其齒也 楚字 子荊 

#### ○范寬

○標補 陸詩 數株丹楓映 蒼檜天工解 作范寬山 

#### 得眞性

○按 莊子馬蹄 齕草飮水翹足而陸此馬之眞性也 此詩言得其寬性也 

#### ◐子薑

○標補 薑御濕草新芽謂之子薑宿根復種者 謂之母薑 

#### 朝徹

◐按莊子註 豁然無滯之謂 

#### ○分水鋪

◐箚疑 建寧府崇安縣西北有分水嶺 二水發源其下 一入江西界 一入福建界 

### 三板

#### 原註請下一轉語

◑退溪下一轉語曰 由氣而有萬別 原理則無不同

○明湖權氏[雲煥]曰 以形則雖有不同 其所以不同 亦是原於一理 無乃朱子所謂物則不通神妙萬物之意歟

#### ○楚山直叢叢

◐箚疑 韓詩 淮之水舒舒 楚山且叢叢 

#### ◑復以 止 爲題

◐箚疑 下四絶 各以此六言一句爲題

○按六言本詩曰 春曉雲山烟樹炎 天雨壑風林江閣 月臨靜夜溪橋雪 擁寒襟蓋四時詞也 此一絶 乃首句之詠也 

#### ○墨莊

◑按劉子澄 五世祖磨勘工部府君仕太宗 朝佐邦計者十餘年 旣沒而家無餘貲 獨有圖書數千卷 夫人陳氏 指而語諸子曰 此乃父所謂墨莊也 其後諸子及孫 比三世 果皆以文章器業 爲時聞 人中經變亂書散不守 子澄先君子深念焉 節衣縮食悉力營聚至紹興壬申數千卷者 始復其舊 子澄兄弟 又保藏增益焉 

#### 註先生有記

◐按記見大全七十八卷 

#### ◐百丈山

◐箚疑 百丈山 記見大全七十八卷 

### 四板

#### 二十六詠

◐箚疑 雲谷以下題目竝見記中當 與記文參看 

#### 雲谷

○箚疑 此詩有先生所自序 在戱鴻帖 故竝錄之建陽崇安之間有大山橫出峯巒特秀予嘗結 第其顚小平處每當晴晝白雲坌入牕牖間咫尺 不辨嘗題小詩云閒雲無四時云云山下累月每 竊諷此詩未嘗不悵然自失今看米公所爲左侯 戱作橫卷隱隱舊題似已在第三四峯間也又得 竝覽諸名勝舊題想象其人益深歎息淳熙中夏 二十九日新安朱熹仲晦父書于江東道院

○此 序逸于大全集中未知其何故 

#### 霖雨姿

◐按書說命 若歲大旱 庸汝作霖雨 

#### 幽獨

○按李白詩 靜坐觀衆妙 浩然媚幽獨 杜詩 山中無以慰幽獨

#### ○西寮

○箚疑 左思魏都賦 皦日籠光於綺寮註寮牕也 

#### 畬

◐箚疑 三歲治田也 

#### 胡麻

◐箚疑 漢明帝時 劉晨阮早入天台採藥見一盃流出胡麻飯屑溪邊二女笑曰 劉阮二郞至矣

◑劉虬仕晉爲當陽令 罷官歸家 斷穀餌朮及胡麻

◑按爾雅 翼胡麻一名 巨勝正字通言其大而勝 卽今黑芝麻也

### 五板

#### 揮手

◑按揮手 卻世慮之意 猶神仙傳所云擧臂入雲中之事

#### 將迎

○按莊子 仲尼曰 惟無所傷者 爲能與人相將迎註 將迎 猶言迎送 

#### 打麥聲

◐箚疑 集仙傳 王老者 慕道有老道士造之忽遍身瘡瘍曰 得酒數斛浸之 卽愈 遂爲置酒滿甕道士坐甕中三日鬚髮皆黑如童子曰 能飮此酒 可仙去時方打麥全家飮之忽風動雲蒸一時輕擧空中 猶聞打麥聲

○俛宇郭氏曰 臺甚高與懷仙臺相等而下視村墟井落隱隱可指數 故用打麥事

#### ○井泉

○按是因水脈來處 築成方形以名焉 

#### 瓊瑤

○按言水之潔如瓊瑤 左思詩 石泉漱瓊瑤 

#### 發深省

◑箚疑 杜詩 令人發深省 

#### ◑天柱峯

◑箚疑 崑崙有銅柱高入天 故曰 天柱 又荊州有天柱峯 

#### 斡維

◑箚疑 楚辭 天問斡維焉係天極焉加註 斡轂 端沓則是車之轂內以金爲筦而受軸者也維係 物之縻也 天極謂南北極譬 則車之軸也 凡物之運者 其轂必有所係然後 軸有所加 故問此 天之斡維係於何所 而天極之軸 何所加乎

#### 立極功

◑箚疑 以峯名天柱而言 

#### ○洞天

○按佛書 有三十六洞天 蓋指仙子所居之地 

#### 笙鶴

◑按仙人王子喬 好吹笙 上蒿高山後見桓良 曰 告我塜七月七日待我堠氏果乘白鶴住山頭 擧手謝時人而去後人稱太子曰鶴駕 

#### ○白玉堂前樹

◐箚疑 杜詩 上君白玉堂註 玉堂 殿名 疑漢武帝所造 薛維翰詩 曰 白玉堂前一樹梅 

#### 三弄笛

◑按晉王徽之泊舟淸溪上桓伊來 曰聞君善吹笛試爲一彈伊便下車弄三調 又樂書有落梅花曲 

### 六板

#### 玉笛 止 氷灘

◐按王安石梅詩 玉笛悲凉吹易散氷紈生澁劃難親楊萬里梅詩 行到深山最寒處南株香雪照氷灘 

#### 黃昏 止 淸淺

◐箚疑 林逋詩 疏影橫斜水淸淺 暗香浮動月黃昏 

#### ◑鼎實

◑按書說命 若作和羹 爾維鹽梅

#### ○李孔彦 曰 易鼎九二鼎有實我仇有疾潘岳鄭袞碑陳謨台 階翼和鼎實 

#### 寒梅 止 落梅

○俛宇郭氏曰 笛調有梅花曲 故隨到引成以見其寒疏之趣爾遙夜永夜也 愁心 指梅之疏蕭若有所愁也 梅之開花於雲中淸楚孤絶 已覺凄凉不比他花之富樂其開也已凄凉故其 落也更愁寂 

#### ◑若爲

○按若爲猶言如何唐人詩若爲化得身千 億散上峯頭望故鄕明到衡山與洞庭若爲秋月 聽猿聲 

#### ◑武夷精舍

◐按精舍在崇安縣武夷山第五曲之大隱屛下 宋淳熙癸卯 先生建精舍於此 韓元吉爲記子在孫鑑相繼葺而廣之皇明正絲戊辰八世孫洵澍復建丘錫爲之記

#### 四隤

◐箚疑漢書項籍傳因四隤山註四下隤陀也 

#### 舊經

◑箚疑 謂舊圖經

◐按韓元吉武夷書院記曰 道士卽溪之窮僅爲一廬以待游者之食息此所謂經疑是道士所作山水經 

#### 按衍迤靡

◐箚疑 上林賦平原廣澤登降迤靡按衍 壇㬅註按衍窳下也韻會按案同迤靡蔓延之意 按衍迤靡與上文平岡長阜相應 

#### 膠轕

◑箚疑 韻會轕通作葛 膠轕 車馬喧雜貌 又室宇廣深貌 楚辭騎膠葛而雜亂註 猶交也

○膠葛蒙翳 與上文蒼藤茂木相應

### 七板

#### 隱求

○箚疑論語隱居以求其志 

#### 止宿

○箚疑蓋指論語荷篠丈人止子路宿之義 

#### 塢

○箚疑小障也 

#### 晩對

○按杜語蒼屛宜晩對此以回望大隱屛故名

#### 楥

○按楥木也欄也韋應物種藥詩揷楥亦扶傾 

#### 茗

○按茗茶晩取者洛陽伽藍記楊元愼含水噀陳 慶之曰菰稗爲飮茗飮作漿杜詩茗飮庶漿擕所有 

### 八板

#### 仁智心

○按論語仁者樂山智者樂水

#### ○隱去

◐按論語楚狂接輿註言及今尙可隱去 

#### ○鷄黍

◐按論語丈人殺鷄爲黍而食之 

#### ○晨門 止 氏心

◐箚疑論語子路宿於石門晨門曰 是知其不可而爲者歟

### 九板

#### 負笈

◐箚疑韻會笈書箱也又作极爲木牀以 跨驢背以負載物古人多言負笈謂自負之也漢 書李固負笈從師 

#### 日用無餘功

◐按功事也言日用間當行之事外無別事也 

#### ◐抱甕

◐箚疑莊子天地篇子貢過漢陰見一丈人爲圃畦鑿隊而入井抱甕出灌用力多而見功寡 子貢曰有械於此一日浸百畦夫子不欲乎曰柰 何曰鑿木爲械後重前輕挈水若抽數如沃湯其 名桔槹爲圃者忿然作色而笑曰有機械者必有 機事有機事者必有機心道之所不載也吾非不 知羞而不爲也 

#### ◑倒影

◑按七命承倒影而開軒選賦倒影氣去四千里其影皆倒在下

### 十板

#### 方舟

○按方詩註桴也釋文桴泭同木曰簿竹 曰筏小筏曰泭

#### ○愁絶

○按猶言過愁也 

#### ◐余宋祐

○箚疑當者

#### ◑淅淅

○箚疑杜詩秋風淅淅吹我衣 

#### 濺濺石瀨鳴

○按楚辭石瀨兮淺淺註淺淺流急貌 此則作濺濺疑相通

○李孔彦曰沈約詩出浦水 濺濺唐詩濺濺石溜瀉 

#### 有情 止 無情

○箚疑梵云菩薩此云覺有情也有生 皆有情菩薩乃情中之覺者爾佛有覺性而無情 菩薩亦未兎有情故云覺有情 

#### ◑鉛山

◑按江西廣信府屬縣以山産銅鉛故名

○隆興元年癸未先生被招行至鉛山時延平子友 直尉鉛山先生與延平書曰某十八日離膝下道 路留滯二十四日到鉛山館於六十兄官舍疑卽此時時先生三十四歲

◐俛宇郭氏曰 此及下梅 花寄同僚二絶竝在同安時作 