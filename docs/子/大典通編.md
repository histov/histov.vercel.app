# 大典通編

## 刑典

### 公賤

(原) 公賤 每三年成續案 

- 各司官員先自推刷覈實 同掌隷院官員磨勘成籍 外方 則其官守令推刷 報觀察使

○ 公賤有流亡者 本官卽報上司 移文諸道 根尋發還 

- 時到處安業者, 仍留錄續案。 ○ 京奴婢逃居外方者 論罪捉還

不能檢擧官吏及知而不告所管人切隣 竝以制書有違律論。 若避役爲僧尼者, 決杖一百, 極邊殘邑官奴婢永屬。 知情師僧尼, 以制書有違律論, 還俗, 當差。私賤, 論罪給主。