---
sidebar_position: 3
toc_max_heading_level: 4
---

# 中庸章句大全

### 讀中庸法

朱子曰 中庸一篇 某妄以己意分其章句 是書 豈可以章句求哉 然學者之於經 未有不得於辭而能通其意者

- 南軒張氏曰 中庸一書 聖學之淵源也 體用隱顯 成己成物 備矣 雖然 學者欲從事乎此必知所從入而後 可以馴致焉 其所從入奈何 子思以不睹不聞之訓 著于篇首 又於篇終發明尙絅之義 且曰 君子之所不可及者 其惟人之所不見乎 而推極夫篤恭之效 其示來世 可謂深切著明矣

- ○勉齋黃氏曰 中庸之書 章句或問 言之悉矣 學者未有不曉其文而能通其義者也 然此書之作 脉絡相通 首尾相應 子思子之所述 非若語孟問答之言 章殊而指異也 苟徒章分句析而不得一篇之大旨 則亦無以得子思著書之意矣 程子以爲始言一理 中散爲萬事 末復合爲一理 朱子以誠之一字爲此篇之樞紐 示人切矣

- ○西山眞氏曰 中庸始言天命之性 終言無聲無臭 宜若高妙矣 然曰戒愼 曰恐懼 曰謹獨 曰篤恭 則皆示人以用力之方 蓋必戒懼謹獨而後 能全天性之善 必篤恭而後 能造無聲無臭之境 未嘗使人馳心窈冥而不踐其實也

又曰 中庸 初學者 未當理會

- ○中庸之書難看中間說鬼說神都無理會學者須是見得箇道理了方可看此書將來印證

- ○讀書之序須是且著力去看大學又著力去看論語又著力去看孟子看得三書了這中庸半截都了不用問人只略略恁看過不可掉了易底却先去攻那難底中庸多說無形影說下學處少說上達處多若且理會文義則可矣

- ○讀書先須看大綱又看幾多間架如天命之謂性率性之謂道脩道之謂敎此是大綱夫婦所知所能與聖人不知不能處此類是間架譬人看屋先看他大綱次看幾多間間內又有小間然後方得貫通
- 勉齋黃氏曰中庸自是難看石氏所集諸家說尤亂雜未易曉須是胸中有權衡尺度方始看得分明今驟取而讀之精神已先爲所亂却不若子細將章句硏究令十分通曉俟首尾該貫後却取而觀之可也
- ○中庸與他書不同如論語是一章說一事大學亦然中庸則大片段須是兗讀方知首尾然後逐段解釋則理通矣今莫若且以中庸兗讀以章句子細一一玩味然後首尾貫通

又曰 中庸自首章以下 多對說將來直是整齊某舊讀中庸以爲子思做又時復有箇子曰字讀得熟後方見得是子思參夫子之說著爲此書自是沈潛反覆遂漸得其旨趣定得今章句擺布得來直恁麽細密

○近看中庸於章句文義間窺見聖賢述作傳授之意極有條理如繩貫棊局之不可亂

○中庸當作六大節看首章是一節說中和自君子中庸以下十章是一節說中庸君子之道費而隱以下八章是一節說費隱哀公問政以下七章是一節說誠大哉聖人之道以下六章是一節說大德小德末章是一節復申首章之義三山陳氏曰中庸三十三章其血脉貫通之處朱子旣爲之章句又提其宏細如言某章是援引先聖之言某章是子思發明之說具有次序

○王氏曰是篇分爲四大支第一支首章子思立言下十一章引夫子之言以終此章之義第二支十二章子思之言下八章引夫子之言以明之第三支二十一章子思承上章夫子天道人道以立言下十二章子思推明此章之義第四支三十三章子思因前章極致之言反求其本復自下學立心之始推言戒懼愼獨之事以馴致其極

問中庸大學之別曰如讀中庸求義理只是致知功夫如謹獨脩省亦只是誠意問只是中庸直說到聖而不可知處曰如大學裏也有如前王不忘便是篤恭而天下平底事

- 雙峯饒氏曰大學是說學中庸是說道理會得大學透徹則學不差理會得中庸透徹則道不差

- ○東陽許氏曰中庸大學二書規模不同大學綱目相維經傳明整猶可尋求中庸贊道之極有就天言者有就聖人言者有就學者言者廣大精微開闔變化高下兼包巨細畢擧故尤不易窮究



### 中庸章句序

中庸何爲[去聲]而作也 子思子 憂道學之失其傳而作也

- 朱子曰 曾子學於孔子而得其傳 子思又學於曾子而得其所傳於孔子者 旣而懼夫傳之久遠而或失其眞也 於是作爲此書 
- ○雲峯胡氏曰 唐虞三代之隆 斯道如日中天中庸可無作也 至孔子時 始曰攻乎異端 然其說猶未敢盛行 至子思時 則有可憂者矣 憂異端之得肆其說 所以憂道學之不得其傳也

蓋自上古聖神 繼天立極 而道統之傳 有自來矣

- 道統二字 爲此序綱領 後面屢提掇照應

其見[形甸反]於經 則允執厥中者 堯之所以授舜也 人心惟危 道心惟微 惟精惟一 允執厥中者 舜之所以授禹也 堯之一言 至矣盡矣 而舜復[扶又反又也後凡遇此字當釋爲又字之義者並同]益之以三言者 則所以明夫[音扶序中除夫子之夫如字外並同音]堯之一言 必如是而後 可庶幾[平聲]也

- 朱子曰 中只是箇恰好底道理 允是眞 箇執得 堯告舜 只一句 舜已曉得 所以不復更說 舜告禹 又添三句 這三句 是允執厥中以前事是舜敎禹做工夫處 便是怕禹尙未曉得故恁地說
- ○舜禹相傳 只就這心上理會也 只在日用動靜之間 求之不是去虛空中討一箇物事來
- ○只是一箇心有道理底人心 卽是道心
- ○勿齋程氏曰 人生而靜氣未用事未有人與道之分 但謂之心而已 感物而動始有人心道心之分焉 精一執中 皆是動時工夫
- ○雲峯胡氏曰 六經言道統之傳 自虞書始 不有論語表出堯曰允執其中 則後世孰知舜之三言所以明堯之一言哉 朱子於論語執中無明釋至孟子湯執中始曰守而不失意可見矣 堯之執中 不可以賢者之固執例論 自堯之心推之 則聖不自聖 愈見堯之所以爲聖爾 况中無定體 儻不言執 人將視之如風如影 不可捕詰矣 然執之工夫 只在精一上 堯授舜曰 允執厥中 如夫子語曾子以一貫 舜授禹 必由精一而後 執中 是猶曾子告門人 必由忠恕而達於一貫也

蓋嘗論之 心之虛靈知覺 一而已矣

- 勿齋程氏曰 虛靈 心之體 知覺 心之用

- ○格庵趙氏曰 知是識其所當然 覺是悟其所以然

而以爲有人心道心之異者 則以其或生於形氣之私 或原於性命之正

- 問 形氣是耳目鼻口四肢之屬 未可便謂之私欲 朱子曰 但此數件事 屬自家體段上 便是私有底物不比道便公共 故上面便有箇私底根本如飢飽寒燠之類 皆生於吾之血氣形體而他人無與焉 所謂私也 亦未便是不好 但不可一向徇之耳

- ○形氣 非皆不善 只是靠不得 蔡季通曰 形氣之有善 皆自道心出 由道心則形氣善 不由道心 一付於形氣 則爲惡 形氣猶船也 道心猶柂也 船無柂縱之行 有時入於波濤 有時入於安流 不可一定 惟有一柂以運之 則雖入波濤無害 故曰 天生烝民 有物有則 物乃形氣 則乃理也

- ○西山眞氏曰 私猶言我之所獨耳 今人言私親私恩之類 非惡也 如六經中遂及我私言私其豵此類以惡言之可乎

- ○雲峯胡氏曰 生是氣已用事時方生原是從大本上說來 就氣之中 指出不雜乎氣者 言之

- ○新安陳氏曰 有形氣之私 方有人心 故曰生 自賦命受性之初 便有道心 故曰原

- ○東陽許氏曰 人心發於氣 如耳目口鼻四肢之欲是也 然此亦是人身之所必有 但有發之正不正爾非全不善 故但云危謂易流入於不善而沒其善也 道心發於理 如惻隱羞惡辭遜是非之端是也 亦存乎氣之中爲人心之危者晦之 故微而難見 心只是一箇心上加人字道字 看便見不同若 只順讀人心道心字 却似有二心矣 謂之道則是天理之公 謂之人則是我身之私 雖我身之私 亦非全是不善因身之所欲者發而正卽合乎道而爲道心之用矣大抵人心可善可惡道心全善而無惡

而所以爲知覺者不同

- 朱子曰 只是這一箇心 知覺從耳目上去 便是人心 知覺從義理上去 便是道心

- ○新安陳氏曰 前言虛靈知覺 總心之體用而言 此單言所以爲知覺者 專以心之用言也 體無不同 用始有不同 知覺從形氣之私而發者 曰人心 知覺從性命之正而發者 曰道心 所以此只言知覺而不及虛靈

是以或危殆而不安 或微妙而難見耳

- 朱子曰 危未便是不好只是危險在欲墮未墮之間易流於不好耳 微者難明有時發見些子使自家見得有時又不見了

- ○雲峯胡氏曰 朱子以前多便指人心爲人欲 殊不知氣以成形是之謂人理亦賦焉 是之謂道非人無以載此道 故言道心 必先言人心非道 則其爲人不過血氣之軀爾 故言人心 必言道心 如飮食男女 人心也 飮食男女之得其正 道心也 人心之發 危而不安 而發之正者 又微而難見 實非有兩心也

然人莫不有是形 故雖上智 不能無人心 亦莫不有是性 故雖下愚 不能無道心

- 朱子曰 道心 是義理上發出來底 人心 是人身上發出來底 雖聖人 不能無人心 如飢食渴飮之類 雖小人 不能無道心 如惻隱之心 是

二者 雜於方寸之間 而不知所以治之

- 陳氏曰 人心道心二者 無日無時 不發見呈露非是判然不相交涉 只在人別識之

- ○新安陳氏曰 不知所以治之者 不知以精一之理治之也

則危者愈危 微者愈微

- 危愈危 流於惡 微愈微 幾於無

而天理之公 卒無以勝夫人欲之私矣

- 朱子曰 人心之危者人欲之萌也道心之微者天理之奧也

- ○雲峯胡氏曰 人心未便是人欲到不知所以治之 方說得人欲 上文 形氣之私 與性命之正 對言 私字未爲不好 此云人欲之私 與天理之公 對言 私字方是不好耳

精則察夫二者之間而不雜也 一則守其本心之正而不離[去聲]也

- 朱子曰 精是精察分明一是要守得不離

- ○陳氏曰 要分別二者界分分明不相混雜專守道心之正而無以人心二之

- ○雲峯胡氏曰 孟子曰 利與善之間 所謂間者 猶易剖析 此所謂二者之間 方雜於方寸 非精以察之 不可也 本心之正 卽上文所謂原於性命之正者 蓋其本也 眞而靜 其未發也 五性具焉 此所謂性命之正 卽吾心之正也 形旣生矣 外物觸其形而動於中於其發也 始有人心道心之異 必能專一於道心 是卽守其本心之正而不離也

從事於斯 [斯指精一] 無少間[去聲]斷[徒玩反] 必使道心 常爲一身之主 而人心 每聽命焉

- 問人心可以無否 朱子曰 如何無得 但以道心爲主 而人心每聽道心之區處方可

- ○有道心而人心爲所節制 人心皆道心也

- ○人心 是此身有知覺嗜欲者 豈能無 但爲物誘而至於陷溺 則爲害爾 故聖人以爲此人心有知覺嗜欲 然無所主宰 則流而忘反 不可據以爲安 故曰 危道心則是義理之心 可以爲人心之主宰而人心據以爲準者也 然道心却雜出於人心之間 微而難見 故必須精之一之而後中可執 然此又非有兩心也 只是義理與人欲之辨爾

則危者安 微者著 而動靜云爲 自無過不及之差矣

- 朱子曰 不待擇於無過不及之間 自然無不中矣

- ○陳氏曰 如此則日用之間 無往非中 凡聲之所發 便合 律身之所行 便合 度凡由人心而出者 莫非道心之流行

- ○雲峯胡氏曰 人心本危 能收斂入來 則危者安 道心本微 能充拓出去 則微者著 中如何執 只精一 便是執之之工夫 所以朱子於此不復釋執字 然上文曰 守其本心之正而不離 下一守字 便見得執中之功 先在惟精而重在惟一

- ○新安陳氏曰 朱子引禹謨四句 以見中庸之宗祖 以標道統之淵源 可謂考諸三王而不繆 百世以俟聖人而不惑者矣

夫堯舜禹 天下之大聖也 以天下相傳 天下之大事也 以天下之大聖 行天下之大事 而其授受之際 丁寧告戒 不過如此 則天下之理 豈有以加於此哉

- 雲峯胡氏曰 天下之理 豈有以加於此者 中之一字 聖聖相傳之道 莫加於此也 精一二字 聖聖相傳之學 莫加於此也

自是以來 聖聖相承 若成湯文武之爲君 臯陶伊傅周召[音邵]之爲臣 旣皆以此而接夫道統之傳

- 新安陳氏曰 若孟子末章所標列聖之君聖賢之臣見而知之 聞而知之者 不過只是知此耳 以此之此指三聖相授受之說 道統二字 再提出與前相照應

若吾夫子則 雖不得其位 而所以繼往聖開來學 其功反有賢於堯舜者

- 雲峯胡氏曰 未論六經之功 有賢於堯舜 只如此執中一語 夫子不於論語之終發之 孰知其爲堯之言不於堯曰執中之後而繼之湯武誓師之意與 其施於政事者 又孰知夫堯舜之授受者 此中而湯武之征伐者 亦此中也哉 姑卽此一節言之 其功賢於堯舜 可知矣

然當是時 見而知之者 惟顔氏曾氏之傳 得其宗

- 雲峯胡氏曰 夫子以前傳道統者 皆得君師之位 而斯道以行夫子以後傳道統者 不得君師之位而斯道以明 故明堯舜禹湯文武之道者 夫子六經之功而明夫子之道者 曾子大學 子思中庸之功也

- ○新安陳氏曰 顔子博文精也 約禮一也 曾子格致精也 誠正一也

及曾氏之再傳 而復得夫子之孫子思 則去聖遠而異端起矣 子思懼夫愈久 而愈失其眞也 [發首二句意] 於是 推本堯舜以來相傳之意 質以平日所聞父師之言 更[平聲]互演[以淺反]繹[音亦] 作爲此書 以詔後之學者 蓋其憂之也深 故其言之也切 其慮之也遠 故其說之也詳 其曰 天命率性 則道心之謂也

- 雲峯胡氏曰 性是心未發時 此理具於心 道心是心已發時 此心合乎理

- ○新安陳氏曰 上文云道心 原於性命之正 可見 天命謂性 率性謂道 卽是道心之謂

- ○東陽許氏曰 切言深要詳言周備憂深爲道之不明也 故言之深而要慮遠 恐久而復失也 故說之周而備

其曰 擇善固執 則精一之謂也

- 朱子曰 擇善 卽惟精 固執 卽惟一

其曰 君子時中 則執中之謂也

- 朱子曰 時中 是無過不及底中執中亦然

- ○雲峯胡氏曰 執中二字 堯言之時 中二字夫子始言之道不合乎中異端之道 非堯舜之道中不合乎 時子莫之執中非堯舜之執中

世之相後 千有餘年 而其言之不異如合符節 歷選前聖之書 所以提挈[苦結反]綱維 開示蘊[委粉於問二反]奧 未有若是之明且盡者也 自是而又再傳以得孟氏爲能推明是書以承先聖之統 [此統字又指道統言之]

- ○格庵趙氏曰 中庸深處多見於孟子 如道性善 原於天命之性也 存心收放心 致中也 擴充其仁義之心 致和也 誠者 天之道 思誠者 人之道 一章 其義悉本於中庸 尤足以見淵源之所自

及其沒而遂失其傳焉

- 新安陳氏曰 惟精以審擇惟一以固守此自堯舜以來所傳未有他議論時先有此言聖人心法無以易此後來孔門敎人先後次第皆宗之中庸博學至明辨皆惟精也篤行惟一也明善精也誠身一也顔子擇中庸便是精得一善服膺便是一大學格物致知非惟精不可能誠意則惟一矣學只是學此孟子以後失其傳亦只是失此

則吾道之所寄 不越乎言語文字之間 而異端之說 日新月盛 以至於老佛之徒出 則彌近理而大亂眞矣

- 朱子曰 便是他那道理也 有相似處只是說得來別須是看得他那彌近理而大亂眞處始得

- ○陳氏曰 彌近理而大亂眞甚相似而絶不同也 然非物格知至理明義精者 不足以識破

然而尙幸此書之不泯[音閔] 故程夫子兄弟者出 得有所考 以續夫千載[上聲]不傳之緖[音序 緖卽斯道之統緖] 得有所據 以斥夫二家似是之非 [老佛二家彌近理 故似是 大亂眞本全非也] 蓋子思之功 於是爲大 而微程夫子 則亦莫能因其語而得其心也 惜乎 其所以爲說者不傳

- 朱子曰 明道 不及爲書 伊川 雖言中庸已成書 自以不滿其意而火之矣

而凡石氏之所輯[音集]錄

- 卽石子重集解

僅出於其門人之所記 是以大義雖明 而微言未析 至其門人所自爲說 則雖頗詳盡而多所發明 然倍[音佩]其師說而淫於老佛者 亦有之矣 熹自蚤[與早通]歲 卽嘗受讀而竊疑之 沈[俗作沈非]潛反復[芳服反亦作覆] 蓋亦有年 一旦恍然 似有以得其要領者

- 東陽許氏曰 裳之要 衣之領 皆是總會處

然後乃敢會衆說 而折其衷 旣爲[去聲]定著章句一篇 以俟後之君子 而一二同志 復取石氏書 刪其繁亂 名以輯略 且記所嘗論辯取舍[上聲]之意 別爲或問 以附其後然後 此書之旨 支分節解 脉絡貫通  詳略相因 巨細畢擧 而凡諸說之同異得失 亦得以曲暢旁通而各極其趣

- 東陽許氏曰 章句輯略 或問三書旣備然後 中庸之書 如支體之分 骨節之解 而脉絡却相貫穿通透

雖於道統之傳 不敢妄議

- 雖謙言不敢與道統之傳 實有不容辭其責者

然初學之士 或有取焉 則亦庶乎行遠升高之一助云爾

- 行遠自邇 升高自卑 引中庸語以結中庸序 尤切

- ○雲峯胡氏曰 大學中不出性字 故朱子於序言性詳焉 中庸中不出心字 故此序言心詳焉

淳熙己酉 [公時年六十] 春三月戊申 新安朱熹序



## 中庸章句大全

- 中者 不偏不倚 無過不及之名
  - 朱子曰 名篇本是取時中之中 然所以能時中者 蓋有那未發之中在所以先說未發之中然後 說君子之時中
  - ○北溪陳氏曰 中和之中 是專主未發而言 中庸之中 却是含二義 有在心之中 有在事物之中 所以文公必合內外而言 謂不偏不倚無過不及 可謂確而盡矣
  - ○雲峯胡氏曰 朱子於語孟 釋中字 但曰無過不及 蓋以用言中庸有所謂未發之中與時中 故添不偏不倚四字 兼體用言 以釋名篇之義
  - ○新安陳氏曰 不偏不倚 未發之中 以心論者也 中之體也 無過不及 時中之中 以事論者也 中之用也

- 庸平常也
  - 朱子曰 庸是依本分 不爲怪異之事 堯舜孔子 只是庸 夷齊所爲都不是庸了
  - ○北溪陳氏曰 文公解庸 爲平常 非於中之外 復有所謂庸 只是這中底 便是日用平常道理 平常與怪異字相對 平常是人所常用底 怪異是人所不曾見 忽然見之 便怪異如父子之親,君臣之義,夫婦之別,長幼之序,朋友之信 皆日用事 便是平常底道理 都無奇特底事 如五穀之食布帛之衣 可食可服 而不可厭者 無他 只是平常耳

- 子程子曰 不偏之謂中 不易之謂庸 中者 天下之正道 庸者 天下之定理
  - 問 正道定理 恐道是總括之名 理是道裏面 有許多條目 朱子曰 緊要在正字定字上中 只是箇恰好道理爲不見得是亘古今不可變易底 故更著箇庸字
  - ○東陽許氏曰 程子謂不偏之謂中 固兼擧動靜 朱子不偏不倚 則專指未發者

- 此篇 乃孔門傳授心法
  - 北溪陳氏曰 卑不失之汚賤 高不溺於空虛 眞孔門傳授心法也

- 子思 恐其久而差也 故筆之於書 以授孟子
  - 新安陳氏曰 於七篇中 觀其議論淵源所自 則可知其以此授孟子矣

- 其書 始言一理 中散爲萬事 末復合爲一理 放之則彌六合 卷[上聲]之則退藏於密 其味無窮 皆實學也 善讀者 玩索[色窄反]而有得焉 則終身用之 有不能盡者矣
  - 朱子曰 始言一理 指天命謂性 末復合爲一理 指上天之載 始合而開其開也 有漸 末開而合其合也 亦有漸

- ○中散爲萬事 便是中庸所說許多事 如知仁勇許多爲學底道理 與爲天下國家有九經 及祭祀鬼神許多事 中間無些子罅隙 句句是實
  - ○雲峯胡氏曰 中庸 全體大用之書 首言一理 中散爲萬事 是由體之一而達於用之殊 末復合爲一理 是由用之殊而歸於體之一 放之則彌六合 感而遂通天下之故 心之用也 卷之則退藏於密 寂然不動 心之體也 此乃孔門傳授心法 故於心之體用 備焉



### 1장

天命之謂性 率性之謂道 脩道之謂敎

- 命 猶令也
  - 朱子曰 命如朝廷差除. 又曰 命 猶誥勑
  - ○北溪陳氏曰 命如分付 命令他一般

- 性 卽理也

  - 朱子曰 有是性 便有許多道理 總在裏許 在心 喚做性 在事 喚做理

  - ○北溪陳氏曰 性卽理也 何以不謂之理 而謂之性 蓋理是泛言天地間人物公共之理 性是在我之理 只這道理受於天而爲我所有 故謂之性

- 天以陰陽五行 化生萬物 氣以成形 而理亦賦焉 猶命令也 於是人物之生 因各得其所賦之理 以爲健順五常之德 所謂性也

  - 朱子曰 伊川云 天所賦爲命 物所受爲性 理一也 自天所賦予萬物言之 謂之命 以人物所禀受於天言之 謂之性

  - ○天命與氣質 亦相兗同纔有天命便有氣質不能相離 若闕一便生物不得旣有天命須是有此氣 方能承當得此理 若無此氣 則此理如何頓放天命之性本未嘗偏 但氣質所禀 却有偏處
  - ○天命 謂性是就人身中指出這箇是天命之性 不雜氣禀而言是專言理若云兼言氣便說率性之道不去 如太極不離乎陰陽而亦不雜乎陰陽也
  - ○天命之謂性 此只是從原頭說萬物 皆只同這一箇原頭 聖人所以盡己之性 則能盡人之性 由其同一原故也
  - ○若論本原 卽有理然後有氣 若論禀賦 則有是氣而後理隨以具 故有是氣則有是理 無是氣則無是理
  - ○問 五常之德 何故添却健順二字 曰 五行 乃五常也 健順 乃陰陽二字 旣有陰陽 須添此二字 始得
  - ○健順之體 卽性也 合而言之 則曰 健順 分而言之 則曰 仁義禮智 仁禮健而義智順也
  - ○北溪陳氏曰 天固是上天之天 要之卽理是晟理天如何而命於人蓋藉陰陽五行之氣流行變化以生萬物 理不外乎氣 氣以成形 理亦賦焉 便是上天命令之也
  - ○西山眞氏曰 自昔言性者 曰五常而已 朱子乃益之以健順 蓋陽之性 健 木火屬焉 在人 爲仁禮 陰之性 順 金水屬焉 在人爲義智 土則二氣之冲和 信亦兼乎健順 陰陽 不在五行外 健順 豈在五常外乎
  - ○東窓李氏曰 仁之油然生意不可遏禮之粲然明盛不可亂健之爲也 義不拂乎可否之宜 知不外乎是非之別 順之爲也 若夫信 則體是理而不易者 健也 循是理而無違者 順也
  - ○雲峯胡氏曰 孟子性善之論自子思此首一句來理須看開端一天字程子曰中庸始言一理末復合爲一理所謂一理者卽此一天字又曰萬物各具一理萬物同出一原所謂一原者卽此一天字按朱子曰穀梁言天不以地粲然所謂天者理而已成湯所謂上帝降衷子思所謂天命之性是晟理是爲陰陽之本而其兩端循環不已者爲之化焉
  - ○東陽許氏曰 人物之生 雖皆出於天理而氣有通塞之不同 則有人物之是非 氣通者 爲人而得人之理 氣塞者 爲物亦得物之理 雖曰 有理然後有氣 然生物之時其氣至而後理 豈在寓氣是載理之具也 故箇是先言氣以成形 後言理亦賦焉
  - ○健順本上文陰陽而言也 五常固已具健順之理分而言之 仁禮爲陽爲健 義智爲陰爲順 信則冲和而兼健順晟理錯而言之 則五常各有健順義斷智明非健乎仁不忍而用主於愛禮分定而節不可踰不在順乎

- 率 循也
  - 北溪陳氏曰 循 猶隨也

- 道 猶路也
  - 孟子曰 夫道若大路然 本此行變道字

- 人物各循其性之自然 則其日用事物之間 莫不各有當行之路 是則所謂道也

  - 朱子曰 率性 不在人率之也 率 只訓循循萬物自然之性之謂 道 此率字智用力字 伊川謂便是仁者人也 合而言之道也 循字非就行道人說 只是循吾本然之性 便自有許多道理弖珋性爲順性命之理則爲道如此健順道因人方有也

  - ○道之得各有正以人生燥違當然之理 猶四海九州 百千萬人當行之路爾

  - ○道卽理也 以人所共由而言則謂之道 以其各有條理而言 則謂之理 其目則不出乎也別兄弟則也循間而其實無肌物也

  - ○性是箇渾淪底物循性之所有其許多分派條理卽道也 性字 通人物而言 但人物氣禀有異 不可道物無此理 只爲氣禀遮蔽 故所通有偏正不同 然隨他性之所通道亦無拂乎在也

  - ○人與物之性 皆同循人之性 則爲人之道 循牛馬之性 則爲牛馬之道 若不循其性 使馬耕牛馳 則失其性 非牛馬之道 則曰仁 陳氏曰 天命謂性是說渾淪一大本猶率性謍道是就渾淪大本裏分別箇條貫脉絡處隨人物所得之性皆從大本中流出如天油然作雲沛然下雨此皆大化流行處隨他溪澗科坎小大淺深然所得之雨便有許多脉絡之不齊皆是此雨水也

  - ○如隨物之性則牛可耕馬可乘鷄可司晨犬可司夜其所發皆有自然之理如隨草木之性則桑麻可衣穀粟可食春宜耕夏宜耘秋宜穫凡物皆有自然之理

  - ○潛室陳氏曰 率性不要作工夫看人率循其人之性物率循其物之性 此卽人物各各當行道理 故謂之道

  - ○西山眞氏曰 朱子於告子 生之謂性章 深言人物之異而於此章 乃兼人物而言 生之謂性 以氣言者也 天命之謂性 以理言者也 以氣言之 則人物所禀之不同 以理言之 則天之所命一而已矣 然則虎狼之搏噬 馬牛之踶觸 非道耶 曰 子思之所謂率性云者 循其天命之性也 若有搏噬踶觸 則氣禀之所爲 而非天命之本然矣 豈獨物爲然凡人之爲善者 皆循天命之性也 其爲不善 則發乎氣禀之性矣 以是而觀 則此章兼人物而言 尙何疑哉

  - ○雙峯饒氏曰 子思率性之謂道一語 專爲訓道名義蓋世之言道者高則入於荒唐卑則滯於形氣入於荒唐則以爲無端倪之可測識老莊之論是也 滯於形氣 則以爲是人力之所安排告荀之見是也 是以子思於此首指其名義以示人 言道者 非他 乃循性之謂也

  - ○雲峯胡氏曰 易曰 一陰一陽之謂道 繼之者 善也 成之者 性也 子思之論蓋本於此 但易先言道而後言性 此道字是統體一太極 子思先言性而後言道 此道字 是各具一太極也

- 脩 品節之也
  - 三山潘氏曰 品節之者 如親親之殺 尊賢之等 隨其厚薄輕重而爲之制以矯其過不及之偏者也 雖若出於人爲 而實原於命性道之自然本有者
  - ○雙峯饒氏曰 脩, 裁制之也. 聖人因人所當行者而裁制之, 以爲品節也.

- 性道雖同, 而氣禀或異. 故不能無過不及之差 聖人因人物之所當行者而品節之 以爲法於天下 則謂之敎 若禮樂刑政之屬 是也
  - 問 明道云 道卽性也若道外尋性性外尋道便不是如此卽性是自然之理不容加工楊雄言學者所以脩性故伊川謂楊雄爲不識性中庸却言脩道之謂敎如何 朱子曰 性不容脩 脩是揠苖 道亦是自然之理 聖人於中 爲之品節以敎人耳
  - ○脩道謂敎 專就人事上言 就物上 亦有品節 先王所以使鳥獸魚鱉咸若周禮掌獸掌山澤各有官周公驅虎豹犀象草木零落然後入山林昆蟲未蟄不以火田之類 各有箇品節 使萬物各得其所 亦所謂敎也 所以謂之盡物之性 但於人較詳 於物較略 於人較多 於物較少
  - ○黃氏曰 脩道二字 須就道上及人氣禀上兼看道是大綱之名如孝是事父之道 然孝中有多少曲折 人氣禀不同柔者 過於和剛者 過於嚴則於孝道之曲折 必有不中節者 此所以著爲品節 使之盡其道也
  - ○新安陳氏曰 禮樂正是中和之敎 刑所以弼敎政亦敎之寓
  - ○此章命性道敎 皆當兼人物而言 而必以人爲主 然苟不兼及於物 則道理便該不盡只以此篇後章證之 盡己之性 盡人之性 必說到盡物之性 則可見矣

- 蓋人 知己之有性 而不知其出於天
  - 就性上 移上一級 說己性 原於天命

- 知事之有道 而不知其由於性
  - 又就道上 移上一級 說道由於己之性

- 知聖人之有敎 而不知其因吾之所固有者裁之也
  - 又就敎上 移歸一步 說因吾之所固有之道而裁之

- 故子思於此首發明之而董子所謂道之大原出於天亦此意也
  - 漢董仲舒策中此語大意亦可謂知道之原者故引以爲證
  - ○朱子曰子思此三句乃天地萬物之大本大根萬化皆從此出人若能體察方見聖賢所說道理皆從自己胸中流出不假他求
  - ○三山陳氏曰此章乃中庸之綱領此三句又一章之綱領也聖賢敎人必先使之知道所自來而後有用力之地此三句蓋與孟子道性善同意
  - ○王氏曰此書皆言道之體用第一句天是體性是用第二句性是體道是用第三句道是體敎是用
  - ○雙峯饒氏曰性道敎道字重中庸一書大扺說道性原於天而流行於事物則謂之道脩此道以敎人則謂之敎所以下文便說道也者如君子之道費而隱大哉聖人之道皆提起道字說以此見重在道字
  - ○雲峯胡氏曰開端雖不露出中字天命謂性卽未發之中因率性之道而品節之卽時中之中也
  - ○番陽李氏曰大學入德之書學者事也故首曰大學之道而敎在其中中庸明道之書敎者事也故首曰脩道之謂敎而學在其中中庸一書性道敎三言爲一篇之綱領而道之一字爲三言之綱領道由性而出言道而不言性則人不知道之本原而或索之於淺近道由敎而明言道而不言敎則人不知道之功用而或索之於高虛言性於道之先言敎於道之後而下卽繼之曰道也者不可須臾離也子思子立言之旨可得而識矣
  - ○新安陳氏曰道字上包性字下包敎字推其本原必歸之天命
  - ○朱子此總斷之語元本云蓋人之所以爲人道之所以爲道聖人之所以爲敎原其所自無一不本於天而備於我學者知之則其於學知所用力而自不能已矣故子思於此首發明之讀者所宜深體而黙識也今以後來本校之踈密淺深大有間矣然無一不本於天而備於我此語亦包括要切或問所謂其本皆出乎天而實不外乎我與此語無異是仍存之於或問中矣他本多依元本惟祝氏附錄從定本耳蓋嘗論之前聖如舜首言道言敎而未言命性至商湯君臣始言天之明命又曰上帝降衷于民若有恒性克綏厥猷雖包涵命性道敎之意未始別白融貫言之至孔子傳易曰各正性命一陰一陽之謂道繼善成性習敎事敎思無窮然言命自命性自性道敎亦然至子思子始言性本於命道率乎性敎脩乎道發前聖未發之蘊以開示後世學者於無窮朱子於此三言旣逐字逐句剖析於先復融貫會通於後元本含蓄未盡至定本則盡發子思之意無復餘蘊故今一遵定本云

道也者 不可須臾離也 可離 非道也 是故君子 戒愼乎其所不睹 恐懼乎其所不聞 [離去聲]

- 道者 日用事物當行之理 皆性之德而具於心 [上句 言道之用 下句 言道之體] 無物不有 [言道之大 橫說] 無時不然 [言道之久 直說] 所以不可須臾離也 若其可離 則豈率性之謂哉
  - 新安陳氏曰 元本 作則爲外物而非道矣 兩句宜兼存之云 若其可離 則爲外物而非道矣 豈率性之謂哉 如此尤爲明備

- 是以君子之心 常存敬畏 [敬謂戒愼 畏謂恐懼] 雖不見聞 亦不敢忽 所以存天理之本然 [北溪陳氏曰 未感物時 渾是天理] 而不使離於須臾之頃也
  - 朱子曰 此道 無時無之 然體之則合 背之則離也 一有離之 則當此之時 失此之道矣 故曰 不可須臾離 君子所以戒愼不睹 恐懼不聞 則不敢以須臾離也
  - ○可離與不可離 道與非道 各相對待而言 離了仁便不仁 離了義便不義 公私善利 皆然
  - ○戒愼恐懼 不須說得太重 此只是略略收拾來便在這裏 伊川所謂道箇敬字也 不大段用得力 孟子曰 操則存 操字亦不是著力把持所不睹不聞不是閉耳合眼時 只是萬事皆未萌芽自家便先恁地戒愼恐懼不睹不聞之時 便是喜怒哀樂未發處 常要提起 此心在這裏防於未然 所謂不見是圖也.
  - ○戒愼恐懼是未發然只做未發也不得便是所以養其未發只是聳然提起在這裏這箇未發底便常在何曾發或問恐懼是已思否曰思又別思是思索了戒愼恐懼正是防閑其未發曰卽是持敬否曰亦是
  - ○北溪陳氏曰道是日用事物所當行之路卽率性之謂而得於天之所命者而其總會於吾心大而父子君臣夫婦長幼朋友微而起居飮食蓋無物不有自古及今流行天地之間蓋無時不然戒謹恐懼只是主敬是提撕警覺使常惺惺則天命之本體常存在此若不戒懼則易至於離道遠也
  - ○潛室陳氏曰道只是當行底理天下事事物物與自家一身凡日用常行那件不各有當行底道理那曾一歇走離得纔離得便物非物事非事吾身日用常行者皆非是矣故道卽路之謂也之燕之越無非是路纔無路便是荊棘草莽聖人之道只是眼前當然底一時走離不得
  - ○問當不睹不聞而戒懼愚謂如鑑之照物當不照時光自常存不可欺以姸醜上蔡惺惺法者豈謂此乎曰若如此說則是他自常存了何用戒愼恐懼道理固自常在但人須用提撕照管不可謂目無睹耳無聞一齊都放下須當此時常自惺惺地也
  - ○問大學不要先有恐懼中庸却要恐懼何也西山眞氏曰大學之恐懼與中庸之恐懼不同中庸戒愼乎其所不睹恐懼乎其所不聞只是事物未形之時常常持敬令人不昏昧而已大學之恐懼只是俗語所謂怖畏之意自與中庸有異
  - ○雙峯饒氏曰君子常存敬畏雖當事物旣往思慮未萌目無所睹耳無所聞暫焉之頃亦不敢忽事物旣往是指前面底說思慮未萌是指後面底說不睹不聞正在此二者之間看上文道不可須臾離則是自所睹所聞以至於所不睹不聞皆當戒懼而此不睹不聞在事物旣往之後看下文喜怒哀樂未發則此不睹不聞又在思慮未萌之前故須看此二句方說得上下文意貫串緊要在須臾之頃四字於此見得子思所以發須臾兩字之意

莫見乎隱 莫顯乎微 故 君子 愼其獨也 [見音現]

- 隱 暗處也 微 細事也 獨者 人所不知而己所獨知之地也

問 謹獨 莫只是十目所視十手所指處也 與那暗室不欺時一般否 朱子曰 這獨也 不只是獨自時如與衆人對坐自心中發念 或正或不正 此亦是獨處如一片止水中間有一點動處 此最緊要著工夫處.

言幽暗之中 細微之事 跡雖未形 而幾[平聲]則已動 人雖不知面己獨知之 則是天下之事無有著見明顯而過於此者.

朱子曰 事之是與非衆人皆未見得自家自是先見得分明

○三山陳氏曰曰隱曰微則此念已萌矣特人所未知隱而未見微而未顯耳然人雖未知而我已知之則固已甚見而甚顯矣此正善惡之幾也

○三山潘氏曰幽暗之中細微之事其是非善惡皆不能逃乎此心之靈此正當此之時特人昭灼顯著則是天下發之旣遠爲之旣力則在他人十目所視十手所指雖甚昭灼而在我者心意方注於事爲精神方運於酬酢其是非得失反有不自覺者矣

○雙峯饒氏曰此又對上文氏曰隱暗之地雖人之所不睹微密之事雖人之所不聞然其幾旣動則必將呈露於外其是可掩昭晣於中其是可欺是道固不可須臾離而其形見明顯特莫有甚於此者

○子思云道也者提起道字見得下面莫見乎隱莫顯乎微見與顯皆是此知

隱而未旣常戒懼

指上文一節

而於此尤加謹焉

指此一節

此正遏人欲於將萌

於此者 朱子未發之前 私欲不萌 只是善惡之而已 幾動之初 天理人欲 由此而分 此處加謹

○三欲將萌動便從而遏絶之矣

其是非其潛滋暗長[上聲]於隱微之中

曰 只云滋長定本加潛暗二字

以至離道之遠也

朱子曰道不可須臾離是聲則已至廣至大者莫見乎隱莫顯乎微是聲則已至精至密者道不可離是說不可不存養是故以下是敎人戒懼做存養工夫莫見莫顯是說不可不省察故君子以下是敎人謹獨察私意起處進爲只看兩故字可見

○旣聲則不可離只是精粗隱微之間皆不可離故聲戒懼不睹不聞以該剋是天曰自其思慮未起之時早已戒懼非謂只是精乎所睹所聞而只是精乎不睹不聞也此見得是結上文己獨知之則之意下文又提起說無只是精之中隱微之間念籮之萌尤己獨忽故又欲於其獨而謹剋是又結上文隱微意此分明是兩節事前段有是故字後段有故字且兩提起君子字若作一段說亦成是何文字問如此分兩節工夫則致中致和工夫方所聞著落而是說位萬物育瞦所聞歸著曰朱子曰問戒懼是體統做工夫謹獨是又於其中緊切處加工夫曰之事雖懼是進正遏人欲以全其言謹獨是察正將人欲以審其幾子曰問戒懼者此正涵養於喜怒哀樂未發之前當此之時寂然只動只下得涵養工夫謹獨者此正省察於喜怒哀樂已發之時當此之時一毫放過則流於欲矣判別義利全在此時不知是如此非其潛滋落甚善子曰問涵養工夫實貫初終而未發之前珪知涵養忽而於此便工夫省察工夫至於涵養愈熟則省察愈精矣潛滋朱子又問未發時當以義理涵養忽朱子未發時著義理段有是纔知有義理欲於其已發當此時有義理之源子未有義理條ヶ爲只一箇主宰嚴肅欲於有涵養工夫

○存養 是靜工夫 省察 是動工夫

○者朱子雖是平兂已常戒懼至此又當十分加謹

○所發便都是善子不加謹

○所發便流於惡故聲戒懼不睹著曰朱與謹獨是兩項地頭曰只云滋發家隱而未旣常戒懼謹獨是衆人阍而未旣常際蛟峯方懼不睹著云滋發保守之事愼獨是檢防人欲

○雙峯饒氏曰曰只云滋於其愼獨之知而詳言則是曰曰只云滋約言則微意簂之一字正或不見乎隱莫其用具在之意然者此正善之初言省察其最緊乃體則已要也睹著云滋善之之事愼獨省察之事不知始聲戒懼愼獨而終之以篤恭皆敬也不知以誠爲一篇處要惟其發之故能誠

○毫放只言愼獨不聲戒懼初放過士且ヤ正動處做工夫

○勿軒熊氏曰 按大學誠意章, 言愼獨. 子思傳授, 蓋本於此.

○雲峯胡氏曰 首三句, 重在一道字可見謂性是道處言脩此该敎是道處最緊此正於此獨提起道也者三字下文却分爲兩節言剋是道也者不可須臾離此正君子必曰動只下得涵所不聞阍而未旣所發便長釋須臾二字人有目豈只下有耳豈聞阍而未旣特加謹

○爾是道也者莫見乎隱莫顯乎微此正君子必愼其獨此一獨發便長說隱微二字隱微彴意人之所不睹未旣而我所獨睹獨旣常戒之處也章句於毫放曰審其幾子此曰幾則已動一幾字是喫緊爲人於此上文曰而未見曰問涵養工一欺是是敎人用工夫處戒懼不睹不聞是是幾未動而發之愼獨則幾已動而發嵟夫方曰問涵養工夫已甚見察工夫至於當看常字與亦字曰而未旣常戒懼而於此尤加謹焉當看常字與尤字曰善惡之幾也○遏人欲於將萌當看存字與遏字然皆不離乎欺時一毫扺而未見曰問此發之不睹不聞時玦察獨時尤察此正未發時細微也之之事此發足正善剋是而戒懼有將人之人欲此發足正遏處也朱子敬齋箴與此無只灼顯戒懼是靜而發之愼獨是動而敬戒懼是惟恐須臾之有間愼獨是惟恐毫釐之有差

喜怒哀樂之未發을 謂之中이오 發而皆中節을 謂之和ㅣ니 中也者는 天下之大本也ㅣ오 和也者는 天下之達道也ㅣ니라[樂音洛中節之中去聲]

희노애락의 감정이 아직 발해지지 않아 치우침이 없는 상태를 中이라 하고, 그 감정이 발하여 모두 節度에 맞는 것을 和라 한다. 그러니 中이라는 것은, 모든 이치가 이를 통해 나오므로 천하의 큰 근본이며, 和라는 것은, 언제 어느 곳에서나 가야 할 길이므로 천하의 공통된 道이다.

喜怒哀樂 情也 其未發 則性也 無所偏倚 故謂之中 發皆中節 情之正也 無所乖戾 故謂之和 大本者 天命之性

推本於天命之謂性一句.

天下之理 皆由此出 道之體也 達道者 循性之謂

推本於率性之謂道一句.

天下古今之所共由 道之用也 此言性情之德

中爲性之德, 和爲情之德.

以明道不可離之意.

延平李氏曰方其未發是所謂中也性也及其發而中節也則謂之和其不中節也則有不和矣和不和之異皆旣發焉而後見之是情也非性也孟子故曰性善又曰情可以爲善其說蓋出於子思

○朱子曰喜怒哀樂渾然在中未感於物未有倚著一偏之患亦未有過與不及之差故特以中名之而又以爲天下之大本程子所謂中者在中之義所謂只喜怒哀樂未發便是中皆謂此也林擇之謂在中之義是裏面底道理看得極仔細

○喜怒哀樂未發如處室中東西南北未有定向不偏於一方只在中間所謂中也及其旣發如已出門東者不復西南者不復北然各行所當然無所乖逆所謂和也

○中和是承上兩節說中所以狀性之德而形道之體和所以語情之正而顯道之用子思欲學者於此識得心也心也者妙性情之德也所以致中和立大本而行達道者也天理之主宰也

○心包性情性是體情是用心字是一箇字母故性情皆從心

○問中和者性情之德也寂感者此心之體用也此心存則寂然時皆未發之中感通時皆中節之和心有不存則寂然木石而已大本有所不立也感通馳騖而已達道有所不行也故動靜一主於敬戒謹恐懼而謹之於獨則此心存而寂感無非性情之德也曰是

○問惻隱羞惡喜怒哀樂固是心之發曉然易見處如未惻隱羞惡喜怒哀樂之前便是寂然而靜時然豈得皆塊然如槁木其耳目亦必有自然之聞見其手足亦必有自然之擧動不審此時喚作如何曰喜怒哀樂未發只是這心未發耳其手足運動自是形體如此

○靜而無不該者性之所以爲中也寂然不動者也動而無不中者情之發而得其正也感而遂通者也靜而常覺動而常止者心之妙也寂而感感而寂者也

○北溪陳氏曰節者限制也其人情之準的乎只是得其當然之理無些過不及與是理不相咈戾故曰和

○情之中節是從本性發來其不中節是感物欲而動須有戒懼工夫方存得未發之中須有謹獨工夫方有已發之和

○問發時有中節不中節之分未發時還有分否潛室陳氏曰旣是未發更有何物可分但有渾然之理在中不曾倚著耳

○蒙齋袁氏曰喜怒哀樂未發則渾然在中及發則有中節不中節而惟中節者爲和

○雙峯饒氏曰四者皆中節方謂之和譬之四時三時得宜一時失宜亦不得謂之和矣

○雲峯胡氏曰上文說君子主敬之功見人心之於道不可離此說在人性情之德又見道之在人心本不可離也發而中節之和卽是無過不及之中故周子曰中也者和也中節也天下之達道也達道卽率性之道前言率性之道必自天命上說來此言達道必自大本說來體用一源非知道者孰能識之

致中和ㅣ면 天地位焉하며 萬物이 育焉이니라

中과 和의 경지를 이루면 천지가 제 위치에 있고 만물이 제대로 길러진다.

致, 推而極之也. 位者, 安其所也. 育者, 遂其生也. 自戒懼而約之, 以至於至靜之中, 無所偏倚, 而其守不失, 則極其中而天地位矣. 自謹獨而精之, 以至於應物之處, 無少差謬[靡幼反], 而無適不然, 則極其和而萬物育矣.

黃氏曰章句無所偏倚無少差謬是橫致其守不失無適不然是直致橫致如一箇物打迸了四圍恁地潔淨相似直致則是今日如此潔淨後日亦如此以至無頃刻不如此

○雲峯胡氏曰章句精之約之只是釋一致字約之則存養之功益密精之則省察之功益嚴至靜之中無少偏倚已是約之之至而其守不失所以約之者愈至應物之處無少差謬已是精之之至而無適不然所以精之者愈至此之謂中和之致也

○新安陳氏曰收斂近裏貴乎約審察幾微貴乎精二字下得尤不苟

○東陽許氏曰致中和是戒懼愼獨推行積累至乎極處則有天地位萬物育之效驗

蓋天地萬物, 本吾一體. 吾之心正,

致中

則天地之心, 亦正矣.

天地位

吾之氣順,

致和

則天地之氣, 亦順矣.

天地氣順, 則萬物育.

故其效驗, 至於如此, 此學問之極功, 聖人之能事, 初非有待於外,

不出吾性之外.

而脩道之敎, 亦在其中矣.

陳氏曰致中卽天命之性致和卽率性之道及天地位萬物育則脩道之敎亦在其中矣

○雲峯胡氏曰致吾之中如何天地便位致吾之和如何萬物便育蓋以天地萬物本吾一體故也朱子此八字是從天命之性說來性一而已天地萬物與吾有二乎哉

是其一體一用雖有動靜之殊然必其體立而後用有以行則其實亦非有兩事也

三山陳氏曰體之立所以爲用之行之地用之行所以爲體之立之驗

○新安陳氏曰體靜用動分言也體立而後用行合言也致中則必能致和中和一理天地位則必萬物育位育一機非兩事也

故以行合而言之以結上文之意

問致中和天地位萬物育與喜怒哀樂不相干朱子曰世間何事不係在喜怒哀樂上且如人君喜一人而賞之則千萬人勸怒一人而罰之則千萬人懼以至哀矜鰥寡樂育人材這便是萬物育以至君臣父子夫婦長幼相處相接無不是這箇卽這喜怒中節處便是實理流行

○問致中和天地位萬物育此以有位者言如一介之士如何得如此曰若致得一身中和便充塞一身致得一家中和便充塞一家若致得天下中和便充塞天下有此理便有此事有此事便有此理如一日克復如何便得天下歸仁爲有此理故也

○問堯湯不可謂不能致中和而亦有水旱之灾曰經言其常堯湯遇非常之變也大抵致中和自吾一念之間培植推廣以至裁成輔相匡直輔翼無一事之不盡方是至處

○致中和天地位焉萬物育焉便是形和氣和則天地之和應

○天地位萬物育便是裁成輔相以左右民底物育若不能致中和則山崩川竭者有矣天地安得而位胎夭失所者有矣萬物安得而育問如此則須專就人主身上說便是此功育曰規模塞一如此然人各隨一箇地位去做此則道人主致中和士大夫便騍之立所

◥西山眞氏曰致中和下有用亟士過曰敬而已不睹不聞而戒懼理故時敬也謹獨問堯時敬也靜無不人君體之立問堯無不人君體之和自然天地位萬物育如洪範是從肅乂哲謀聖而雨暘燠寒風之時若應之董仲舒是從人君正心以正朝廷正百官正萬民而陰陽和風雨有諸福之物畢至皆是此理

○雙峯饒氏曰致中和而能使天地位萬物育是有此理但所居位有高下則力之所至有廣狹如爲一家之主則能使一家之天地位萬物育爲一國之主則能使一國之天地位萬物育爲天下主則能使天地位萬物育父父子子夫夫婦婦此一家之天地位也妻子臣妾人人各得其所此一家之萬物育也一國亦然極而至於天下然後天地位萬物育始充其量如孔子在當時雖不見位育極功然道明於萬世能使三綱五常終古不墜是卽位育之極功也

○雲峯胡氏曰中和雖有體用動靜之殊然深觀其所從來則天地萬物之所以位育有不得而析者故曰必其體立而後用有以行亦非有兩事也中庸一書本只言率性之道而必推原天命之性本只言時中之中而必推原未發之中皆謂體立而後用有以行也

○新安陳氏曰由敎而入之學者其於致中和位育之事業雖未敢遽望及此然學問志向之初亦所當考而以之爲標的也

○東陽許氏曰位育以有位者言之固易曉若以無位者言之則一身一家皆各有天地萬物以一身言若心正氣順則自然睟面盎背動容周旋中禮是位育也以一家言以孝感而父母安以慈化而子孫順以弟友接而兄弟和以敬處而夫婦正以寬御而奴僕盡其職及一家之事莫不當理皆位育也但不如有位者所感大而全爾

右第一章 子思述所傳之意 以立言. 首明道之本原出於天而不可易,

首三句

其實體備於己而不可離,

道不可離, 可離非道, 二句.

次言存養省[悉井反]察之要,

戒懼愼獨二節

終言聖神功化之極.

中和位育三句

○黃氏曰 此章字數不多 而義理本原功夫次第與夫效驗之大無不該備

蓋欲學者, 於此反求諸身, 而自得之, 以去[上聲]夫[音扶]外誘之私而, 充其本然之善. 

新安陳氏曰 中之大本原於天命之性和之達道卽率性之道也反求諸身身本有之自得之者卽自得乎此也去外誘之私愼獨以遏人欲而已充本然之善致大本之中達道之和也

楊氏

時

所謂一篇之體要, 是也.

陳氏曰此章乃子思總括一篇之義

○新安陳氏曰 中庸一書造聖道之閫奧 其首章子思子自著之格言也 首三句祖述湯誥 惟皇上帝 降衷于下民 若有恒性 克綏厥猷 惟后之言而推明性道敎三字 血脉貫通 名義精當 則實過之眞 是發從古聖賢之所未發 愼獨曾子 雖嘗言之 然只就意之動處言之耳 前一截靜時工夫 未之言也 子思先就戒懼處言靜時之涵養方就愼獨處言動時之省察動靜相涵交致其力 視曾子之言 益加密焉 亦本其所已發而盡發其所未發也 自古書中多言無過不及之中 中之用耳 子思則先言未發之中 以見中之體 後言時中之中 以見中之用 言未發之中 本體淵深 除中庸外他 固罕見 豈非亦發前古聖賢之所未發乎 靜致其中 動致其和 極其功 至於位天地 育萬物 參贊化育之大功 其本原 實自存養天理遏絶人 欲者基之精乎 大哉 一章大指 有本原 有工夫 有功用 歷選聖賢之書 無能肩之者 聖師有此賢孫 其有功於道統之傳 萬世實不可磨云

其下十章, 蓋子思引夫子之言, 以終此章之義.

雙峯饒氏曰 首章論聖人傳道立敎之原君子涵養性情之要, 以爲一篇之綱領, 當爲第一大節.



### 2장

仲尼ㅣ 曰 君子는 中庸이오 小人은 反中庸이니라

공자께서 말씀하셨다. “군자는 中庸의 도를 體行하고, 소인은 中庸의 도에 相反되게 행한다.

中庸者, 不偏不倚無過不及而平常之理.

陳氏曰 中庸, 只是一箇道理, 所以不析開說.

乃天命所當然, 精微之極致也.

新安陳氏曰 提掇篇首一句 以爲綱領 乃天命所賦當然之理 所謂極至之德也.

唯[與惟通]君子, 爲能體之,

新安陳氏曰 體之, 謂以身當而力行之, 如仁以爲己任之意.

小人反是.

雲峯胡氏曰 第二章以下十章 皆述夫子之說 獨此章 與第三十章 揭仲尼二字 仲尼曰 仲尼之言也 所言者 中庸也 仲尼祖述堯舜 以下仲尼之行也 所行者 皆中庸也 中和之論 發於子思 中庸之論 本於仲尼 然發而中節之和 卽是時中之中 子思中和二字 亦只是說仲尼一中字 故曰 中庸之中 兼中和之義 而章句必先曰 不偏不倚 而後曰 無過不及 可謂精矣.

君子之中庸也는 君子而時中이오 小人之中庸也는 小人而無忌憚也ㅣ니라

군자가 중용의 도를 체행하는 것은 군자의 덕이 있어 때에 맞게 하기 때문이고, 소인이 중용의 도에 상반되게 행하는 것은 소인의 마음이 있어 거리낌이 없기 때문이다.”

王肅本, 作小人之反中庸也. 程子, 亦以爲然, 今從之.

此是正解說上兩句.

○君子之所以爲中庸者, 以其有君子之德, 而又能隨時以處[上聲]中也. 小人之所以反中庸者, 以其有小人之心, 而又無所忌憚[徒案反]也.

程子曰可以仕則仕可以止則止可以久則久可以速則速此皆時也未嘗不合中故曰君子而時中君子之於中庸也無適而不中則其心與中庸無異體矣小人之於中庸無所忌憚則與戒愼恐懼者異矣是其所以反中庸也

○朱子曰君子只是說箇好人時中只是說箇做得恰好底事

○爲善者君子之德爲惡者小人之心君子而處不得中者有之小人而不至於無忌憚者亦有之

○當看而字旣是君子又要時中旣是小人又無忌憚二又字不用亦可但恐讀者不覺故特下此字要得分明

○新安陳氏曰 朱子蓋就兩箇而字上咀嚼出意味來

蓋中無定體, 隨時而在是, 乃平常之理也.

問何謂時中程子曰猶之過門不入在禹之世爲中也時而居陋巷則過門不入非中矣居於陋巷在顔子之時爲中也時而當過門不入則居於陋巷非中矣

○朱子曰堯授舜舜授禹都是當其時合當如此做做得來恰好所謂中也中卽平常也湯武亦然如當盛夏時須要飮冷衣葛隆冬時須要飮湯重裘不如此便失其中便是差異矣

○中庸之中本是無過不及之中大旨在時中上若推其本則自喜怒哀樂未發之中而爲時中之中未發之中是體時中之中是用中字兼中和中便

○南軒張氏曰中字若統體看是渾然一理也若散在事物上看事事物物各有正理╘南軒君子處便權其所宜悉得其理乃隨時以處中也

○雙峯饒氏曰中庸之理下此字謂而天下覺故也惟君子爲能體之中庸之中只是時中如舜用中ゎ合當亦只是也

○雙問言中而不及庸何也曰庸不在也謂惟其隨時處中所以可常行而不可易也

○東陽許氏曰旣曰隨時以處中又曰中隨時而在此隨時字含兩意謂君子每應事之時各隨其事以處乎中是一日之間事事皆處乎中也又同此一事今日應之如此爲中而日應之乃如彼爲中凡一事各於時宜不同者處乎中也

君子知其在我故能戒謹不睹恐懼不聞而無時不中小人不知兩意則肆欲妄行而無所忌憚矣

蔡時而居陋巷上完曰孔中也又下四曰則過釋孔中也又○三山潘時而居君子埴也發之之也是以無時而不中小人放肆而無忌憚是以與中庸相反○新安陳氏曰前六句已正解此節文義明白此又推其本而以知此理爲重如論語三畏章君子惟知天命故畏天命小人惟不知天命所以不畏也君子惟知此理在我故能戒懼以存養此中之體而隨時以裁處此中之用戒懼卽畏天命也小人惟不知有此理所以縱肆人欲而無忌憚無忌與戒愼反無憚與恐懼反是卽不知天命而不畏者也○魯齋許氏曰時有萬變事有萬殊而中無定體當此時則此爲中於彼時則非中矣當此事則此爲中於彼事則非中矣是以君子戒愼恐懼存於未發之前察於旣發之際大本立而達道行故堯舜湯武之征讓不同而同於中三仁之生死不同顔孟之語黙不同其同於中則一也明乎此則可論聖賢之時矣

右第二章此下十章皆論中庸以釋首章之義文雖不屬[音燭]而意實相承也變和言庸者游氏曰以性情言之則曰中和以德行[去聲]言之則曰中庸是也然中庸之中實兼中和之義

中庸之中兼已發未發二義○陳氏曰中和是分體用動靜相對說中庸是兼德性行事相合說○黃氏曰性情天生底德行人做底性情人人一般德行人人不同○雙峯饒氏曰中庸者道之準的古今聖賢所傳只是此理子思所作中庸亦只爲發明此二字首章中和是性情之德而中庸之根本蓋特推其所自來耳游氏所謂德卽性情之德中和是也行卽見諸行事者時中是也以中庸兼此二者而得名故曰中庸之中實兼中和之義然中和以性情言人心本然純粹之德也中庸以事理言天下當然之則不可過亦不可不及者也二者雖同此中理而所指各異故致中和者則欲其戒懼愼獨以涵養乎性情踐中庸者則欲其擇善固執以求合乎事理二者内外交相養之道也此下十章是聖人立中庸使過者俯而就不肖者企而及乃變化氣質之方也○新安倪氏曰惟君子能因性情之自然而致中和是以能全德行之當然而踐中庸究其用功惟在主乎敬而已戒謹恐懼敬也擇善固執非主敬者能之乎若小人則全無主敬之功宜其無忌憚而反中庸也饒氏以中和中庸二者分析而論故今又以二者融貫而論之云

3

子ㅣ 曰 中庸은 其至矣乎ᅟᅵᆫ저 民鮮能이 久矣니라[鮮上聲下同]

공자께서 말씀하셨다. “中庸은 지극한 도리라 할 수 있다. 그러나 제대로 행하는 사람이 드물어진 지 오래되었다.”

過則失中 不及則未至 故惟中庸之德爲至 然亦人所同得 初無難事 但世敎衰 民不興行[去聲] 故鮮能之 今已久矣 論語無能字

北溪陳氏曰 至者 天下之理 無以加之謂

○仁壽李氏曰 自物則言之則過與不及皆不可以言至自末世言之則過乎則者少不及乎則者多學者試以事君之敬事父之孝與人交之信反己而自省焉則其至與否可見矣

○雙峯饒氏曰此章言中庸之道非特小人反之而衆人亦鮮能之以起下章之意

○格庵趙氏曰此章無之爲德也四字故下句有能字意論語是夫子本文此是子思檃括

○雲峯胡氏曰此比論語添一能字惟民氣質偏故鮮能知能行仍須看下章許多能字方見子思之意鮮能知味是不能知者不能期月守是不能行者中庸不可能非義精仁熟者不能知不能行惟聖者能之是專言聖人知之盡仁之至故獨能知能行至於人一能之己百之人十能之己千之果能此道矣雖愚必明雖柔必强是愚者本不能知能百倍其功則能知柔者本不能行能百倍其功則能行後面至誠能盡其性是能知之盡能行之至唯至聖爲能聰明睿知是能知能寬裕溫柔以下是能行惟至誠爲能經綸天下之大經是能行非聰明聖知達天德者孰能知之又說能知看許多能字則子思此章添一能字固有旨哉

右第三章

4

子ㅣ曰 道之不行也를 我知之矣로라 知者는 過之하고 愚者는 不及也ㅣ니라 道之不明也를 我知之矣로라 賢者는 過之하고 不肖者는 不及也ㅣ니라[知者之知去聲]

공자께서 말씀하셨다. “道가 행해지지 않는 이유를 내가 안다. 지혜롭다는 자는 아는 것이 지나치고, 어리석은 자는 아는 것이 미치지 못하기 때문이다. 道가 밝게 드러나지 않는 이유를 내가 안다. 어질다는 자는 행동이 지나치고, 못난 자는 행동이 미치지 못하기 때문이다.

道者天理之當然中而已矣

雲峯胡氏曰只是一道字首章釋道也者曰道者事物當然之理皆性之德而具於心爲下文不可須臾離而言也此章釋道字曰道者天理之當然中而已矣爲下文過不及而言也然事物當然之理卽是天理之當然性之德而具於心亦中而已矣特具於心者是不偏不倚之中此是無過不及之中章句錙銖不差也

知愚賢不肖之過不及則生禀之異而失其中也知者知之過旣以道爲不足行愚者不及知又不知所以行此道之所以常不行也賢者行之過旣以道爲不足知不肖者不及行又不求所以知此道之所以常不明也

三山陳氏曰世之高明洞達識見絶人者其持論常高其視薄物細故若浼焉則必不屑爲中庸之行如老佛之徒本知者也求以達理而反滅人類非過乎至於昏迷淺陋之人則又蔽於一曲而暗於大理是又不及矣二者皆不能行道世之刻意厲行勇於有爲者其操行常高其視流俗汚世若將浼焉則必不復求於中庸之理如晨門荷蓧之徒本賢者也果於潔身而反亂大倫非過乎至於闒茸卑汚之人則又安於故常而溺於物欲是又不及矣二者皆不能明道○雙峯饒氏曰此章承上二章明小人所以反中庸與衆人所以鮮能中庸者皆以氣質之有偏以起下六章之意然專以過不及爲言似言中而不及庸蓋中卽所以爲庸非有二也或問愚者不及知此中不肖者不及行此中費隱章又云夫婦之愚不肖可以與知能行何也曰彼以夫婦之事言此以道之全體言問賢合屬行知合屬明夫子却交互說者何故曰如此則人皆曉得夫子何以曰我知之矣緣天下人皆不知此夫子所以有此嘆行不是說人去行道是說道自流行於天下明不是說人自知此道是說道自著明於天下人多差看了須要見得知行相因○新安王氏曰自世俗觀之過疑勝於不及自道言之其不合於中庸則一也○雲峯胡氏曰此章分道之不行不明而下章卽舜之知言道之所以行卽回之賢言道之所以明兼後面欲說知仁勇此章爲此三者發端而言知者知之過以道爲不足行不仁也賢者行之過以道爲不足知不智也愚不肖者安於不及不能勉而進不勇也○東陽許氏曰道不行者知之過與不及道不明者行之過與不及是固然矣然下乃結之曰人莫不飮食也鮮能知味也是又總於知蓋二者皆欠眞知爾若眞知理義之極至則賢者固無過知者亦必篤於行不徒知之而已矣

人莫不飮食也ㅣ언마는 鮮能知味也ㅣ니라

사람은 누구나 먹고 마시지만 그 맛을 제대로 아는 사람이 드물다.(道의 실체를 제대로 알고 지나치거나 모자람이 없이 행하는 사람이 드물다.)”

道不可離人自不察

朱子曰以飮食譬日用味譬理

是以有過不及之弊

三山陳氏曰道曷嘗離人哉特百姓日用而不知耳○晏氏曰知者專於明道或怠於行道賢者專於行道或忽於明道鮮能知味以喩不能知道道旣不能明安能行乎末專言知味以見明道爲先惟不明故不行也○新安陳氏曰道不可離又提此句以爲頭腦人自不察如飮食而不知味是以有過不及之弊又繳上前一節去知者氣淸而質欠粹故知之過而行不及賢者質粹而氣欠淸故行之過而知不及也

右第四章

5

子ㅣ曰 道其不行矣夫ᅟᅵᆫ저[音扶]

공자께서 말씀하셨다. “道가 세상에 행해지지 못하겠구나.” 

由不明故不行

雙峯饒氏曰此章承上章鮮能知味之知而言道由不明所以不行

右第五章此章承上章而擧其不行之端以起下章之意

三山陳氏曰此一句自爲一章子思取夫子之言比而從之蓋承上章以起下章之義若曰道不遠人猶日用飮食也由而不知故鮮能知味耳惟其不知是以不行故以道其不行之言繼之蓋所以承上章之義也必如下章舜之事則知而行矣蓋又所以起下章之義○雲峯胡氏曰前章民鮮能是兼知行言鮮能知味是指知而言此章道其不行又指行而言

6

子曰 舜은 其大知也與ㅣ신저 舜이 好問而好察邇言하사대 隱惡而揚善하시며 執其兩端하사 用其中於民하시니 其斯以爲舜乎ㅣ신저[知去聲與平聲好去聲]

공자께서 말씀하셨다. “舜 임금은 큰 지혜가 있는 분이셨다. 순 임금은 묻기를 좋아하고 하찮은 말도 살피기를 좋아하셨다. 惡한 말은 숨겨주고 善한 말은 널리 알리셨으며, 양 극단을 절충하여 그 中道를 백성에게 행하셨으니, 이래서 아마 순 임금이 되셨을 것이다.”

舜之所以爲大知者以其不自用而取諸人也

朱子曰舜本自知又能合天下之知爲一人之知而不自用其知此其知之所以愈大也若只據一己所有便有窮盡

邇言者淺近之言猶必察焉其無遺善可知

朱子曰雖淺近言語莫不有至理寓焉人之所忽而舜好察之非洞見道體無精粗差別不能然也孟子曰自耕稼陶漁以至爲帝無非取諸人者又曰聞一善言見一善行若決江河沛然莫之能禦此皆好察邇言之實也伊川先生曰造道深後雖聞常人言語莫非至理

然於其言之未善者則隱而不宣其善者則播而不匿其廣大光明又如此則人孰不樂[音洛]告以善哉

朱子曰言之善者播揚之不善者隱匿之則善者愈樂告以善而不善者亦無所愧而不惜言也求善之心廣大光明如此人安得不盡言來告而吾亦安得不盡聞人之言乎○新安陳氏曰隱惡見其廣大能容揚善見其光明不蔽

兩端謂衆論不同之極致蓋凡物皆有兩端如小大厚薄之類於善之中又執其兩端而量度[徒洛反]以取中然後用之則其擇之審而行之至矣然非在我之權度精切不差何以與[音預]此此知

如字

之所以無過不及而道之所以行也

朱子曰執其兩端而用其中如天下事一箇人說東一箇說西自家便把東西來斟酌看中在那裏○兩端只是箇起止二字猶云起這頭至那頭也自極厚以至極薄極大以至極小極重以至極輕於此厚薄大小輕重之中擇其說之是者而用之乃所謂中若但以極厚極薄爲兩端而中摺其中間以爲中則是子莫執中矣中間如何見得便是中蓋極厚者說是則用極厚之說極薄者說是則用極薄之說厚薄之中說是則用厚薄之中之說輕重六小莫不皆然蓋惟其說之是者用之不是察其兩端不用而但取兩頭之中者用之也且如有功當賞或說合賞萬金或說合賞千金或說百金或說十金萬金至厚十金至薄也則執其兩端自至厚至至薄而精權其厚薄之中合賞萬金便賞萬金合賞十金也只得賞十金合賞千金百金皆然若但去兩頭只取中間則這頭重那頭輕這頭偏多那頭偏少是乃所謂不中矣或曰孔子所謂兩端與此同否曰竭其兩端是自精至粗自大至小自上至下都與他說無一毫之不盡執兩端是取之於人者自精至粗自大至小總括以盡無一善之或遺又問所謂衆論不同都是善一邊底曰惡底已自隱而不宣了○葉氏曰兩端非如世俗說是非善惡之兩端乃是事已是而不非已善而非惡已皆當爲之事自斯道之不明往往以是非善惡爲兩端而執其中則半是半非半善半惡之論興君子不必爲十分君子小人不必爲十分小人乃鄕原賊德之尤者也可不辨哉○雙峯饒氏曰中無定體隨時而在如萃之時用大牲吉則中在那極厚處如損之時二簋可用享則中在那極薄處他可類推執是執其言用亦是用其言執其兩端則有以見其寬弘博大兼總衆善而無遺用其中則有以見其精密詳審極於至當而無偏○黃氏曰因道之不行起於知者之過愚者之不及故必知如大舜而後可以望斯道之行○雲峯胡氏曰知仁勇學者入德之事下章回之仁子路之勇皆學者事大舜之知自是聖人事姑借以爲言耳故章句於回與由則曰擇曰守於舜則曰擇之審而行之至不以守言也然此章正是學者用力之始正當以聖人自期擇之審舜之精也行之至舜之一也此所以爲舜之中也顔淵曰舜何人也予何人也有爲者亦若是此章言舜而下章言回學者正好將顔淵之語以通看二章云

右第六章

此章言知之事

7

子ㅣ曰 人皆曰予知로대 驅而納諸罟擭陷阱之中而莫之知辟也하며 人皆曰予知로대 擇乎中庸而不能期月守也ㅣ니라[予知之知去聲罟音古擭胡化反阱才性反辟避同期居之反]

공자께서 말씀하셨다. “사람들은 다들 자신이 지혜롭다 말하지만 덫이나 함정 속으로 자신을 몰아 넣으면서 피할 줄을 모르고, 사람들은 다들 자신이 지혜롭다 말하지만 中庸의 도를 택하여 한 달도 제대로 지키지 못한다.”

罟網也 擭機檻也 陷阱坑坎也 皆所以揜取禽獸者也

格庵趙氏曰 此譬禍機所伏

擇乎中庸 辨別[彼列反]衆理 以求所謂中庸 卽上章好[去聲]問用中之事也 期月 匝[作答反]一月也

新安陳氏曰 匝 周也 期年 是周一年 期月 是周一月

言知禍而不知辟 以况能擇而不能守 皆不得爲知也

仁壽李氏曰 中不可不擇 又不可不守 擇而不守 終非己物能擇能守 知禍可以言知 夫子嘗因仁以言知矣 曰擇不處仁焉 得知擇而不處 謂之知不可也 孟子嘗因仁義以言知矣 曰知之實知斯二者 弗去是也 知而去之 謂之知不可也 夫子之所謂處 孟子之所謂弗去 中庸之所謂守 其義一也

○雙峯饒氏曰 知屬貞 貞者正而固正固知之實方訓得貞字 知得雖是正了仍舊要固守所以說貞者事之幹 又曰 分而言之 則擇固謂之知 然能擇而不能守 亦不得謂之知 此章雖引起下章仁能守之說然仍舊重在知字

○新安陳氏曰 此章如詩之有興借上一事 譬喩以引起下一事也

右第七章 承上章大知而言 又擧不明之端 以起下章也

雲峯胡氏曰 此章兩人字 蓋借知禍 而不知辟之人 以况能擇而不能守之人也 上章言舜聖人 下章言回賢人 此章兩人字 衆人也 上章舜能擇爲知 起下章回能守爲仁 此章結上章之所謂知起 下章之所謂仁

8

子ㅣ曰 回之爲人也ㅣ 擇乎中庸하야 得一善則拳拳服膺而弗失之矣니라

공자께서 말씀하셨다. “顔回의 사람됨은 제대로 중용의 도를 택하여 한 가지 善을 얻으면 가슴 속에 깊이 새겨두고 잃지 않았다.”

回 孔子弟子 顔淵名 拳拳 奉持之貌 服猶著[徒略切]也 膺胸也 奉持而著之心胸之間 言能守也 顔子蓋眞知之 故能擇能守如此 此行之所以無過不及 而道之所以明也

程子曰 人凡於道 擇之則在乎知 守之則在乎仁 斷之則在乎勇

凡 [범] 1. 대강. 개요. 내용의 대략적인 줄거리. 2. 다. 죄다. 3. 다 합쳐서 모두. 통틀어 전부. 4. 단지. 5. 무릇. 대개. 6. 평범하다. 범상하다. 7. 속세. 진세. 8. 악보에서 무역과 응종 두 음을 표기하는 기호. 9. 춘추시대의 나라 이름. 주나라의 공자를 봉한 나라.

○朱子曰 舜大知章 是行底意多 回擇中章 是知底意多 用其中者 舜也 擇乎中庸 得一善 拳拳服膺 而不失者 顔子也 夫顔子之學 所以求爲 舜者亦在乎精 擇而敬守之耳 蓋擇之不精 則中不可得守 不以敬則雖欲其一日而有諸己 且將不能尙 何用之可致哉

○雙峯饒氏曰 每得一善 則著之心胸之間 而不失 不是只守一善 亦不是著意去守這一善

○黃氏曰 道之不明 起於賢者之過 不肖者之不及 故必賢如顔子而後 可以望斯道之明

○雲峯胡氏曰 舜達而在上 擇乎中庸而用之民 聖人之道 所以行也 顔淵窮而在下 擇乎中庸而不失於己 聖人之學 所以傳也 子思以回繼舜之後 其意深矣

右第八章

新安陳氏曰 此章 言仁之事 擇中庸 知之意 弗失 勇之意也

9

子ㅣ曰 天下國家도 可均也ㅣ며 爵祿도 可辭也ㅣ며 白刃도 可蹈也ㅣ로대 中庸은 不可能也ㅣ니라

공자께서 말씀하셨다. “천하와 국가를 고르게 다스릴 수도 있고, 관작과 녹봉을 사양할 수도 있으며, 서슬 푸른 칼날을 밟고 죽을 수도 있다. 그러나 중용의 도는 능하기가 어렵다.”

均 平治也 三者 亦知仁勇之事 天下之至難也

陳氏曰 可均似知 可辭似仁 可蹈似勇

然皆倚於一偏故資之近而力能勉者皆足以能之至於中庸雖若易[去聲下同]能

天下之至難也以下元本云然不必其合於中庸則質之近似者皆能以力爲之若中庸則雖不必皆如三者之難

然非義精仁熟而無一毫人欲之私者不能及也三者難而易中庸易而難此民之所以鮮上聲能也

朱子曰中庸便是三者之間非是別有一箇道理只於三者做得恰好處便是中庸○三者亦就知仁勇上說來蓋賢者過之之事只是就其所長處著力做去而不擇乎中庸耳○三者也是知仁勇之事只是不合中庸若合中庸便盡得知仁勇○問中庸如何不可能曰只是說中庸之難行急些子便過慢些子便不及所以難也○北溪陳氏曰三者似知仁勇然亦不必泥說知仁勇大意只謂國家至大難治也而資禀明敏者能均之爵祿人所好難却也而資禀廉潔者能辭之白刃人所畏難犯也而資禀勇敢者能蹈之是三者雖難而皆可以力爲至於中庸乃天命人心之當然不可以資禀勉强力爲之須是學問篤至到那義精仁熟眞有以自勝其人欲之私方能盡得此所以若易而實難也○雲峯胡氏曰卽論語中如管仲一匡天下是天下國家可均也如晨門荷蓧之徒是爵祿可辭也如召忽死子糾之難是白刃可蹈也然夫子則以爲民鮮能於中庸久矣蓋深嘆夫中庸之不可能也饒氏謂章句言義精仁熟似欠勇字意竊謂擇之審者義精也行之至者仁熟也不賴勇而裕如者也學者於義必精之於仁必熟之便是知仁中之勇故章句於此釋中庸之不可能曰非義精仁熟無一毫人欲之私者不能及於下章言勇處則曰此則所謂中庸之不可能者非有以自勝其人欲之私者不能擇而守之反復細玩朱子之意可見矣

右第九章 亦承上章 以起下章

10

子路ㅣ問强한대

子路가 强한 것에 대해 물었는데,

子路 孔子弟子仲由也 子路 好[去聲]勇 故問强

子ㅣ 曰 南方之强與아 北方之强與아 抑而强與아[與平聲]

공자께서 말씀하셨다. “남방의 강함을 말하는 것이냐, 북방의 강함을 말하는 것이냐? 아니면 너의 강함을 말하는 것이냐?

抑 語辭 而 汝也

新安王氏曰 夫子嘗患不得中行而與之師堂堂曾晳嘐嘐子路行行皆不合乎中庸夫子於門人一言一藥如子路者嘗以好勇過我儆之以兼人抑之以不得其死戒之以死而無悔責之然其習氣融釋不盡以强爲問則行行之勇猶在也夫子是以設三端問之

○新安陳氏曰 汝之强謂學者之强也下文四强哉矯照應結束此句

寬柔以敎ㅣ오 不報無道는 南方之强也ㅣ니 君子ㅣ 居之니라

너그러움과 부드러움으로 사람들을 가르치고 나에게 無道한 자에게 보복하지 않는 것은 남방의 강함인데, 군자는 이런 방식으로 처신한다.

寬柔以敎 謂含容巽順以誨人之不及也 不報無道 謂橫[去聲]逆之來 直受之而不報也 南方 風氣柔弱 故以含忍之力勝人爲强 君子之道也

朱子曰此雖未是理義之强然近理也人能寬柔以敎不報無道亦是箇好人故爲君子之事

○三山陳氏曰旣曰寬柔何强之云蓋守其氣質而不變是亦强也

○雲峯胡氏曰此君子是泛說下文君子和而不流是說成德之君子如論語首章不亦君子乎是說成德後章君子不重則不威是泛說也

衽金革하야 死而不厭은 北方之强也ㅣ니 而强者ㅣ 居之니라

창칼과 갑옷을 깔고 자면서 늘 싸울 태세를 취하고, 그러다가 죽어도 여한이 없는 것은 북방의 강함인데, 강한 자는 이런 방식으로 처신한다.

衽[而審反] 席也 金 戈兵之屬 革 甲冑[直又反]之屬

衽金革如云枕戈

○三山陳氏曰臥席曰衽

○倪氏曰衽衣衽也金鐵也革皮也聯鐵爲鎧甲被之於身如衣衿然故曰衽

北方 風氣剛勁 故以果敢之力勝人 爲强 强者之事也

雙峯饒氏曰陽剛陰柔理之常也而南方風氣反柔弱北方風氣反剛勁何也蓋陽體剛而用柔陰體柔而用剛如坤至柔而動也剛便見得陰體柔而用剛矣才說風便是用了陽主發生故其用柔陰主肅殺故其用剛也問一味含忍何以爲强曰固是含忍然却以此勝人所謂柔能勝剛也此亦未是中道若是中道則無道當報亦只著報所謂以直報怨是也

○雲峯胡氏曰南北之强固皆非中然以含忍勝人猶不失爲君子之道以果敢勝人不過爲强者之事道與事二字下得有輕重然南方豈無果敢者北方豈無含忍者忍過擧其風氣之大槩而言剛勁要之氣質之用小學問之功大南北之强氣質之偏也下文四者之强學問之正所以變化其氣質者也

故로 君子는 和而不流하나니 强哉矯여 中立而不倚하나니 强哉矯여 國有道에 不變塞焉하나니 强哉矯여 國無道에 至死不變하나니 强哉矯여

그러므로 군자는 사람들과 화합하면서도 휩쓸리지 않나니, 그 꿋꿋함이여, 참으로 강하구나. 중도에 입각하여 치우치지 않나니, 그 꿋꿋함이여, 참으로 강하구나. 나라에 道가 있어 영달했을 때도, 곤궁한 시절의 뜻이 변치 않나니, 그 꿋꿋함이여, 참으로 강하구나. 나라에 도가 없어 죽게 되었을 때도, 평소의 지조를 바꾸지 않나니, 그 꿋꿋함이여, 참으로 강하구나.”

此四者 汝之所當强也

新安陳氏曰 此乃君子之事 中庸之道 是汝之所當强應抑而强與一句

矯[擧小反] 强貌 詩曰 矯矯虎臣 是也

詩泮水篇云明明魯侯克明其德旣作泮宮淮夷攸服矯矯虎臣在泮獻馘傳云矯矯武貌

○朱子曰强哉矯贊歎之辭

倚 偏著[直略反]也 塞[悉則反] 未達也 國有道 不變未達之所守 國無道 不變平生之所守也 此則所謂中庸之不可能者 非有以自勝其人欲之私不能擇而守也 君子之强 孰大於是

陳氏曰 此君子指成德之君子與前泛言君子居之者不同

夫子 以是告子路者 所以抑其氣血之剛 而進之以德義之勇也

朱子曰 和便易流若是中便自不倚何必又說不倚蓋柔弱底中立則必欹倒若能中立而不倚方見硬健問和而不流中立而不倚夷惠正是如此曰是問惠和而不流甚分明夷如何是中立不倚處曰如文王善養老他便來歸及武王伐紂他又自不從而去只此便是他中立不倚處

○人多有所倚靠如倚於勇倚於智皆是中道而立初縱無倚把捉不住久處畢竟又靠取一偏此所以要硬在中立而無所倚也

○問此四者勇之事必如此乃能擇中庸而守之乎曰此乃能擇後工夫大智之人無俟乎守只是安行賢者能擇能守無俟乎强勇至此樣資質人則能擇能守後須用如此自勝方能徹頭徹尾不失

○陳氏曰和則易至於流和光同塵易太軟而流蕩和而不流方謂之强中立在無所依倚弱則易至倒東墜西惟剛勁底人則能獨立於中而無所倚也國有道達而在上則不變未達時所守是富貴不能淫國無道窮而在下守死而不變平生所守是貧賤不能移威武不能屈

○雙峯饒氏曰四者亦有次第一件難似一件中立不倚難於和而不流國有道不變塞又難於上二者國無道至死不變卽所謂遯世不見知而不悔唯聖者能之此是最難處南北方之强皆是氣之偏處是要勝人下面君子之强是能自勝其氣質之偏

○雲峯胡氏曰流字倚字變字皆與强字相反不流不倚不變三不字有骨力是之謂自强南北以勝人爲强其强也囿於風氣之中君子以自勝爲强其强也純乎義理而出乎風氣之外此變化氣質之功所以爲大也

右第十章

此章言勇之事

11

子ㅣ 曰 素隱行怪를 後世에 有述焉하나니 吾弗爲之矣로라

공자께서 말씀하셨다. “은벽한 것을 찾고 괴이한 짓을 행하는 것을 후세에 칭송하는 이가 있는데, 나는 그런 짓을 하지 않는다.

素按漢書 當作索[山客反] 蓋字之誤也

前漢藝文志孔子索隱行怪後世有述焉吾不爲之矣顔師古曰索隱求索隱暗之事

索隱行怪 言深求隱僻之理 而過爲詭[古委切]異之行[去聲]也

朱子曰深求隱僻如戰國鄒衍推五德之事後漢讖緯之書便是

○三山陳氏曰詭異之行如荀子所謂苟難者於陵仲子申屠狄尾生之徒是也

○格庵趙氏曰深求隱僻之理是求知乎人之所不能知過爲詭異之行是求行乎人之所不能行

然以其足以欺世而盜名 故後世或有稱述之者 此知之過而不擇乎善 行之過而不用其中 不當强而强者也 聖人 豈爲之哉

朱子曰索隱是知者過之行怪是賢者過之

君子ㅣ 遵道而行하다가 半塗而廢하나니 吾弗能已矣로라

세상의 군자들이 道를 따라 행하다가 중간에 그만두는데, 나는 그만둘 수가 없다.

遵道而行 則能擇乎善矣 半塗而廢 則力之不足也 此其知雖足以及之 而行有不逮 當强而不强者也

雙峯饒氏曰此智足以擇乎中庸而仁不足以守之蓋君子而未仁者也冉求自謂說夫子之道而力有不足正夫子之所謂畫者

○雲峯胡氏曰 此君子亦是泛說下文君子依乎中庸方是說成德

已 止也 聖人於此 非勉焉而不敢廢 蓋至誠無息 自有所不能止也

問半塗而廢可謂知及之而仁不能守朱子曰只爲他知處不親切故守得不曾安穩所以半塗而廢若大智之人一下知了千了萬當所謂吾弗能已者只是見到了自住不得耳

君子는 依乎中庸하야 遯世不見知而不悔하나니 唯聖者ㅣ아 能之니라

군자는 중용의 도에 의거하여 행하므로, 은둔하여 알아주는 사람이 없더라도 후회하지 않나니, 이는 오직 聖者만이 그렇게 할 수 있다.”

不爲索隱行怪 則依乎中庸而已 不能半塗而廢 是以遯世不見知而不悔也

程子曰索隱行怪是過者也半塗而廢是不及者也不見知不悔是中者也

○朱子曰此兩句結上文意依乎中庸便是吾弗爲之意遯世不見知而不悔便是吾弗能已之意

○陳氏曰不見知而或悔則將半塗而廢矣

此中庸之成德 知[去聲]之盡仁之至 不賴勇而裕如者 正吾夫子之事 而猶不自居也 故曰 唯[與惟通後倣此]聖者 能之而已

雙峯饒氏曰旣曰君子依乎中庸又曰唯聖者能之何也蓋言君子之依乎中庸未見其爲難遯世不見知而不悔方是難處故曰唯聖者能之聖人德盛禮恭雖處旣聖之地未嘗有自聖之心也

○蔡氏曰 此再辨知仁勇而總結之索隱之知非君子之知行怪之行非君子之仁半塗而廢非君子之勇君子之知仁勇則依乎中庸遯世不見知而不悔者是也

○雲峯胡氏曰 第五章爲知仁勇開端則言知者賢者之過愚者不肖者之不及此章結之則言聖者之中庸首尾相應如此兼之前此說鮮能不能不可能此則結之曰唯聖者能之又以見中庸非終不可能也夫子不爲於彼便自弗能已於此卽此弗能已處便見非夫子不能

○新安陳氏曰 依乎中庸知仁兼盡不見知而不悔不待勇而自裕如也

右第十一章 子思所引夫子之言 以明首章之義者 止此 蓋此篇大旨 以知[去聲下同]仁勇三達德爲入道之門 故於篇首卽以大舜顔淵子路之事明之舜知也 顔淵仁也 子路勇也 三者廢其一 則無以造[七到反]道而成德矣 餘見[形甸反]第二十章

三山潘氏曰中庸之道至精至微非知者不足以知之至公至正非仁者不足以體之其爲道也非須臾可離非一蹴可到故惟勇者然後有以自强而不息焉大抵知仁勇三者皆此性之德也中庸之道卽率性之謂者也非有是德則無以體是道

○雲峯胡氏曰自第二章至此大要欲人由知仁勇以合乎中知則能知此中仁則能體此中勇則能勉而進於此中然夫子於舜之知讚之也於回之仁許之也於由之勇抑而進之也

○雙峯饒氏曰以上十章論道以中庸爲主而氣質有過不及之偏當爲第二大節

12

君子之道는 費而隱이니라[費符味反]

군자의 道(天地의 道)는, 그 작용은 廣大無邊하지만 그 본체는 隱微하여 알기 어렵다.

費 用之廣也

雲峯胡氏曰費字當讀作費用之費芳味切說文散財用也

隱 體之微也

朱子曰道者兼體用該費隱而言也費是道之用隱是道之所以然而不見處

○或說形而下者爲費形而上者爲隱曰形而下者甚廣其形而上者實行乎其間而無物不具無處不有故曰費就其中形而上者有非視聽所及故曰隱

○陳氏曰此章就費隱上說申明首章道不可離之意

○雙峯饒氏曰首章由體以推用故先中而後和此章由用以推體故先費而後隱蓋中間十章極論君子中庸之事皆道之用故也

○新安陳氏曰斯道廣大之用昭著於可見而其體藏於用之中者則隱微而不可見

夫婦之愚로도 可以與知焉이로대 及其至也하야는 雖聖人이라도 亦有所不知焉하며 夫婦之不肖로도 可以能行焉이로대 及其至也하야는 雖聖人이라도 亦有所不能焉하며 天地之大也에도 人猶有所憾이니 故로 君子ㅣ 語大ᅟᅵᆫ댄 天下ㅣ 莫能載焉이오 語小ᅟᅵᆫ댄 天下ㅣ 莫能破焉이니라[與去聲]

어리석은 보통의 夫婦도 道를 알 수 있지만 그 지극한 데에 이르면 聖人도 모르는 것이 있으며, 어질지 못한 보통의 부부도 도를 행할 수 있지만 그 지극한 데에 이르면 성인도 할 수 없는 것이 있다. 그리고 만물을 生育하는 天地의 위대한 일에 대해서도 오히려 사람들이 서운해하는 바가 있는 것이다. 그러므로 군자의 도는 크기로(큰 것을) 말하면 천하도 이를 실을 수 없고, 작기로(작은 것을) 말하면 천하도 이를 깨뜨릴 수 없다.

君子之道 近自夫婦居室之間 遠而至於聖人天地之所不能盡 其大無外 其小無內 可謂費矣 然其理之所以然 則隱而莫之見也

朱子曰莫能載是無外莫能破是無内如物有至小而可破作兩者是中著得一物在若曰無内則是至小更不容破了

○勿軒熊氏曰此章有大小費隱四字大處有費隱小處亦有費隱

○新安陳氏曰全段皆是說費在不言之表而不可見者爲隱蓋可知可能者道中之一事及其至而聖人不知不能則擧全體而言聖人固有所不能盡也朱子曰人多以至爲道之精妙處若是精妙處有所不知不能便與庸人無異何足爲聖人這至只是道之盡處不知不能是沒緊要底事他大本大根處元無欠缺只是古今事變禮樂制度便也須學

○夫婦之與知能行是萬分中有一分聖人不知不能是萬分中欠一分

○陳氏曰可知可能道中之一事是就日用間一事上論如事親事長之類

○東陽許氏曰聖人不能知行非就一事上說是就萬事上說如孔子不如農圃及百工技藝細瑣之事聖人豈盡知盡能若君子之所當務者則聖人必知得徹行得極

侯氏曰 聖人所不知 如孔子問禮․問官之類

家語觀周篇 孔子謂南宮敬叔曰 吾聞老聃博古知今則吾師也 今將往矣 敬叔與俱至周問禮於老聃

○左傳 昭公十七年秋 郯子來朝公與之宴昭子問焉曰 少昊氏鳥名官何故也 郯子曰 吾祖也 我知之昔者黃帝氏以雲紀故爲雲師而雲名炎帝氏以火紀故爲火師而火名共工氏以水紀故爲水師而水名太皥氏以龍紀故爲龍師而龍名我高祖少昊摯之立也鳳鳥適至故紀於鳥爲鳥師而鳥名自顓頊以來不能紀遠乃紀於近爲民師而命以民事則不能故也仲尼聞之見於郯子而學之旣而告人曰吾聞之天子失官學在四夷猶信

所不能 如孔子不得位 堯舜病博施[去聲]之類

問以孔子不得位爲聖人所不能祿位壽乃在天者聖人如何能必得朱子曰中庸明說大德必得其位孔子有大德而不得其位如何不是不能

愚謂人所憾[胡暗反]於天地如覆

敷救反蓋也後凡當釋爲覆蓋之義者並同

載生成之偏 及寒暑灾祥之不得其正者

朱子曰道無所不在無窮無盡聖人亦做不盡天地亦做不盡此是此章緊要意思

○雙峯饒氏曰此章就夫婦所知所能而推之以至於天地之大先語小而後語大也大哉聖人之道章從發育萬物峻極于天而斂歸禮儀三百威儀三千先語大而後語小也

○新安陳氏曰天覆而生物地載而成物以天地之無私而生成之物或有偏而不均者當寒而寒當暑而暑作善降祥作不善降灾正也乃有當寒而不寒當暑而不暑善而不祥不善而不灾者是不得其正也是皆人所不能無憾於天地者

詩云 鳶飛戾天이어늘 魚躍于淵이라하니 言其上下察也ㅣ니라[鳶余專反]

《詩經》에 “솔개는 높이 날아 하늘에 이르는데, 물고기는 연못에서 뛰어노누나.” 하였는데, 군자의 도(천지의 도)가 위아래로 밝게 드러나 있음을 말한 것이다.

詩 大雅旱麓[音鹿]之篇 鳶 鴟[處脂反]類 戾 至也 察 著也

雙峯饒氏曰察是自然昭著便是誠之不可揜

子思引此詩 以明化育流行上下昭著 莫非此理之用 所謂費也 然其所以然者 則非見聞所及 所謂隱也

問鳶飛魚躍必氣使之然朱子曰所以飛所以躍者理也氣便載得許多理出來若不就鳶飛魚躍上看如何見得此理問程子云若說鳶上面更有天在說魚下面更有地在是如何先生黙然微誦曰天有四時春秋冬夏風雨霜露無非敎也地載神氣神氣風霆風霆流形庶物露生無非敎也便覺有竦動人處○鳶飛可見魚躍亦可見而所以飛所以躍果何物也○鳶飛魚躍費也必有一箇什麽物事使得它如此此便是隱○問許多都說費處却不說隱處所謂隱者只在費中否曰惟是不說乃所以見得隱在其中舊來多將聖人不知不能處做隱說覺得下面都說不去且如鳶飛天魚躍淵亦何嘗隱來○鳶飛魚躍無非道體之所在猶言動容周旋無非至理出入語黙無非妙道言其上下察也此一句只是解上面察者著也言其昭著徧滿於天地之間非察察之察詩中之意本不爲此中庸借此兩句形容道體○事地察天地明察與此上下察察乎天地皆明著之意○三山陳氏曰有一物必有一理有已然者必有所以然者鳶則天而不能淵魚則淵而不能天此其用也已然者也是必有所以然者以爲之體然體之隱初不離於用之顯也○溫陵陳氏曰中庸之道只在日用之間而不可他求雖曰日用之間而有至微至隱者存焉亦猶鳶魚之飛躍皆在目前初不離性分之内○潛室陳氏曰凡說道之費處其體之隱則在其中矣故不言隱非於費之外別有所謂隱也使有隱可見有隱可言則非體用一源顯微無間矣○雙峯饒氏曰此兩句引得妙若以人來證也證不得若引植物來證也證不得蓋人有知識植物又不動須以動物證之且如鳶魚何嘗有知識但飛則必戾天躍則必于淵自然如此又不是人敎他要必有使之然者須於此黙而識之○問子思如何獨擧鳶魚而言蛟峯方氏曰只且提起一二以示人天下萬物皆如此何獨鳶魚○雲峯胡氏曰中庸言道字皆自率性之道說來費用之廣也是說率性之道隱體之微也是說天命之性纔說費隱卽在其中纔說率性之道天命之性卽在其中非有二也故近自夫婦居室之間遠而至於聖人天地之所不能盡而道無不在卽朱子所謂天下無性外之物而性無不在者也饒氏謂無性外之物○物統體一太須性無不在一物各具一太是也性無不在費也而性之所以爲性則隱也如鳶率鳶之性必飛魚率魚之性必躍於此見物物有自然之天物物有天命之性首章言天命之性率性之道自第二章以至第十章無非率性之道亦無非因其天命之性也天地間無非是此性之著見處造端乎夫婦則是盡性之始事朱子曰幽闇之中衽席之上或褻而慢之則天命有所不行非知性命之理者不足與語此○新安陳氏曰鳶飛魚躍天機自動鳶飛天見此理之著於上魚躍淵見此理之著於下詩人此二句興體也本以興君子之作成人才也子思引之借以言此理之昭著非興也亦非比喩也理無形體於有形體之物上見得無形體之理偶引詩以鳶魚二物指言之耳捨鳶魚而言固不可泥鳶魚而言亦不可充滿天地無一物不可見此理之昭著如程子於子在川上章論道體言日往月來寒往暑來水流物生皆道體之顯然者是也此察字實對首句隱字體之隱者於此物上昭著出來則隱而不可見者於此著察而可見矣然其所以然之妙則終非見聞所及雖察也而實隱也

故程子曰 此一節 子思喫緊[居忍反]爲[去聲]人處活潑潑[普活反]地 讀者 其致思焉

朱子曰喫緊爲人處是要人就此瞥地便見箇天理全體活只是不滯於一隅○潛室陳氏曰大要不欲人去昏黙窈冥中求道理處處平平會得時多少分明快活○問如何是喫緊爲人處雙峯饒氏曰以道體示人也觀鳶魚而知道之費而隱猶觀川流而知道體之不息○雲峯胡氏曰道體每於動處見本自活潑潑地聖賢敎人每欲人於動處用功亦是活潑潑地鳶飛魚躍道之自然本無一毫私意勿忘勿助學者體道之自然亦著不得一毫私意○新安陳氏曰章句引程子說蓋前面已說得文義分曉了恐人只容易讀過故引此語使讀者更加涵泳又恐枝葉太繁則本根漸遠故引而不發使學者於此致思焉

君子之道는 造端乎夫婦ㅣ니 及其至也하야는 察乎天地니라

군자의 도는 부부 생활에서 단초가 이루어지나 그 지극한 데에 이르면 천지에 밝게 드러나는 것이다.

結上文

朱子曰君臣父子人倫日用間無所不該特擧夫婦而言以見其尤切近處○夫婦人倫之至親至密者也人之所爲蓋有不可以告其父兄而悉以告其妻者人事之至近而道行乎其間非知幾謹獨之君子其孰能體之○新安陳氏曰總結上文謂君子之道始乎夫婦居室之間及其極至則昭著乎天高地下之大造端夫婦結夫婦與知能行及語小莫能破數句察乎天地結聖人不能知行及語大莫能載包到鳶魚上下察處該括盡矣人苟知道造端乎夫婦則見道之不可離而男女居室之間有不敢忽者矣

右第十二章 子思之言 蓋以申明首章道不可離之意也 其下八章 雜引孔子之言 以明之

雙峯饒氏曰始言中和以見此道管攝於吾心次言中庸以見此道著見於事物此言費隱以見此道充塞乎天地知道之管攝於吾心則存養省察之功不可以不盡故以戒懼謹獨言之知道之著見於事物則致知力行之功不可以不加故以知仁勇言之知道之充塞乎天地則致知力行之功不可以不周故自違道不遠以極於達孝又曰費隱是申道不可離之意然道不可須臾離是無時不然君子之道費而隱是無物不有無時不然故德欲其久無物不有故業欲其廣德欲其久故敬以直内之功由動而靜由靜而動不可有須臾間斷戒謹不睹恐懼不聞而愼獨是也業欲其廣故義以方外之功自近而遠若小若大不可毫髪放過造端夫婦至達乎諸侯大夫及士庶人是也○此章論道之費隱小大以爲下七章之綱領

13

子ㅣ 曰 道不遠人하니 人之爲道而遠人이면 不可以爲道ㅣ니라

공자께서 말씀하셨다.“道가 사람에게서 멀리 있는 것이 아닌데, 사람이 도를 행한다고 하면서 사람을 멀리한다면(사람과 관계가 먼 것을 행한다면) 도를 행한다고 할 수 없다.

道者 率性而已 固衆人之所能知能行者也 故常不遠於人 若爲道者 厭其卑近以爲不足爲而反務爲高遠難行之事 則非所以爲道矣

朱子曰此三句是一章之綱下面三節只是解此三句然緊要處又在道不遠人一句人之爲道之爲如爲仁由己之爲不可以爲道如克己復禮爲仁之爲

○黃氏曰率性之謂道道何嘗遠人此人字兼人己而言自己觀之便具此道自人觀之人亦具此道也又曰此指爲道之人己身而言己之身便具此道又豈可遠此身以爲道

○陳氏曰此道常昭著於日用人事之間初無高遠難行之事若欲離人事而求之高遠便非所以爲道如老莊言道在太極先之類無非高遠此三句語脉猶道不可離可離非道之謂

○雙峯饒氏曰道不遠人以道言也人之爲道而遠人不可以爲道以學道者言也遠人之人是指衆人人之爲道之人是指爲道之人

○雲峯胡氏曰上章言性無不在其廣大也如此此章言率性只在人倫日用之間其篤實也又如此

○東陽許氏曰人之爲道而遠人此爲字重猶言行道不可以爲道此爲字輕猶言謂之道

詩云 伐柯伐柯ㅣ여 其則不遠이라하니 執柯以伐柯호대 睨而視之하고 猶以爲遠하나니 故로 君子는 以人治人하다가 改而止니라[睨硏計反]

《詩經》에 ‘도끼 자루 베고 도끼 자루 베는데, 도끼 자루 표본은 멀리 있지않다네.’하였다. 그런데 사람들은 도끼 자루를 잡고 도끼 자루로 쓸 나무를 베면서도, 그것을 주시하지 않고 오히려 표본이 멀리 있다고 여기는 것이다. 그러나 道는 멀리 있지 않고 사람 자신에게 있는 것이므로 군자는 그 사람에게 있는 道로 그 사람을 다스리다가 잘못을 고치면 즉시 중지하고 다스리지 않는 것이다.

詩 豳[悲巾反]風伐柯[音哥]之篇 柯 斧柄 則 法也 睨 邪視也 言人執柯伐木 以爲柯者 彼柯長短之法 在此柯耳 然猶有彼此之別[彼列反下同] 故伐者視之猶以爲遠也 若以人治人 則所以爲人之道 各在當[去聲]人之身 初無彼此之別 故君子之治人也 卽以其人之道還治其人之身其人能改卽止不治 蓋責之以其所能知能行 非欲其遠人以爲道也 張子所謂以衆人望人 則易[去聲]從 是也

程子曰執柯伐柯其則不遠人猶以爲遠君子之道本諸身發諸心豈遠乎哉道初不遠於人之身人之爲道而不近求之於其身尙何所爲道故有伐柯睨視之譬知道之不遠人則人與己本均有也故以人治人○朱子曰緊要處全在道不遠人一句言人人本自有許多道理只是不曾依得這道理却做從不是道理處去如人之孝他本有此孝他却不曾行得這孝却亂行從不孝處去君子治之非是別討箇孝去治他只是與他說你這箇不是你本有此孝却如何錯行從不孝處去其人能改卽是孝矣不是將別人底道理治他我但因其自有者還以治之而已及我自治其身亦不是將他人底道理來治我亦只是將我自有底道理自治我之身而已所以說執柯伐柯其則不遠執柯以伐柯不用更別去討法則只那手中所執者便是則然執柯以伐柯睨而視之猶以爲遠若此箇道理人人具有纔要做底便是初無彼此之別故中庸一書初間便說天命之謂性率性之謂道只是說人人各具此箇道理無有不足故耳從上頭說下來只是此意○君子以人治人改而止如水本東流失其道而西流從西邊遮障得歸來東邊便了○陳氏曰能改卽止不以高遠難行底責他只把他能知能行底去治他○蒙齋袁氏曰不曰我治人而曰以人治人我亦人耳道不離吾身亦不離各人之身吾有此則人亦有此則以則取則天則自然非彼柯假此柯之比也人有過焉能改則止若責人已甚違天則矣故曰忠恕違道不遠○潛室陳氏曰衆人卽天生烝民凡厥庶民之謂只將他共有底道理治他乃天理人倫之類若以蠢蠢昏昏者爲衆人非張子意○雲峯胡氏曰衆人同此性卽同此當然之則以衆人望人不敢遽以聖人責人也章句分三節皆提起不遠人以爲道一句第一節言以人治人皆欲其不遠人以爲道第二節言己之施於人者不遠人以爲道第三節言雖聖人所以責之己者亦不遠人以爲道也○東陽許氏曰柯有彼此之異尙猶是遠道在人身而不可離又非柯之比故敎者只消就衆人自身所有之道而治之耳行道者不假外求治人者無可外加

忠恕ㅣ 違道不遠하니 施諸己而不願을 亦勿施於人이니라

忠(내 마음을 다하는 것)과 恕(남을 이해하고 배려하는 것)는 道와의 거리가 멀지 않다. 忠恕란 자신에게 행해 봐서 싫었던 것을 역시 남에게도 행하지 않는 것이다.

盡己之心爲忠 推己及人爲恕 違 去也 如春秋傳[去聲]齊師違穀七里之違 言自此至彼 相去不遠 非背[音佩]而去之之謂也

左傳哀公二十七年晉荀瑤帥師伐鄭次于桐丘鄭駟弘請於齊乃救鄭及留舒齊地違穀七里穀人不知及濮水名智伯聞之乃還曰我卜伐鄭不卜伐齊智伯智襄子也卽荀瑤

道 卽其不遠人者 是也

此章以道不遠人爲綱領故章句節節提掇

施諸己而不願 亦勿施於人 忠恕之事也

朱子曰忠者盡己之心無少偽妄只是盡自家之心不要有一毫不盡須是十分盡得方始是盡若七分盡得三分未盡也是不忠恕者推己及物各得所欲知得我是要恁地想人亦要恁地而今不可不敎他恁地三反五析便是推己及物○問此只是恕如何作忠恕說曰忠恕兩箇離不得方忠時未見得恕及至恕時忠行乎其間施諸己而不願亦勿施於人非忠者不能也○北溪陳氏曰忠是就心說是盡己之心無不眞實者恕是就待人接物處說只是推己心之眞實者以及人物而已○東陽許氏曰行道之方惟在忠恕自此行之則可至中庸之道故曰違道不遠施諸己而不願亦勿施於人推己之恕也然非忠爲本則亦無可推者矣蓋忠以心之全體言恕就每事上言所接之事萬有不同皆自此心而推然應一事時盡己之心推之則心之全體却又只在此故恕非忠無以本忠非恕不能行二者相須缺一不可所以經以施諸己兩句總言忠恕而章句亦曰施諸己而不願亦勿施於人忠恕之事也

以己之心度[徒洛反]人之心未嘗不同則道之不遠於人者可見故己之所不欲則勿以施於人亦不遠人以爲道之事

黃氏曰此卽己之身而得待人之道待人之道不必遠求不過推己以及人而已

張子所謂以愛己之心愛人則盡仁是也

問論語中庸言忠恕不同朱子曰盡己推己此言違道不遠是也是學者事忠恕工夫到底只如此曾子取此以明聖人一貫之理耳若聖人之忠恕只說得誠字與仁字盡字推字用不得若學者則須推故程子曰以己及物仁也推己及物恕也違道不遠是也自是兩端說此只說下學而上達是子思掠下敎人處論語則曰一以貫之又曰勿者禁止之辭豈非學者事論語分明言夫子之道豈非聖人事○問到得忠恕已是道如何云違道不遠曰仁是道忠恕正是學者下工夫處施諸己而不願亦勿施於人子思之說正是工夫夫子之道忠恕而已矣却不是恁地曾子只是借這箇說維天之命於穆不已乾道變化各正性命便是天之忠恕純亦不已萬物各得其所便是聖人之忠恕施諸己而不願亦勿施於人便是學者之忠恕○凡人責人處急責己處緩愛己則急愛人則緩若拽轉頭來便自道理流行○潛室陳氏曰此因恕而言仁耳恕是求仁之事推愛己之心以愛人恕者之事也以愛己之心愛人仁者之事也忠恕違道不遠轉一過卽仁矣故張子以仁言○雙峯饒氏曰道是天理忠恕是人事天理不遠於人事故曰道不遠人人事盡則可以至天理故曰忠恕違道不遠其理甚明

君子之道ㅣ 四에 丘未能一焉이로니 所求乎子로 以事父를 未能也하며 所求乎臣으로 以事君을 未能也하며 所求乎弟로 以事兄을 未能也하며 所求乎朋友로 先施之를 未能也ㅣ로니 庸德之行하며 庸言之謹하야 有所不足이어든 不敢不勉하며 有餘ㅣ어든 不敢盡하야 言顧行하며 行顧言이니 君子ㅣ 胡不慥慥爾리오[子臣弟友四字絶句]

군자의 道 네 가지 중에 나는 한 가지도 잘하지 못한다. 자식에게 바라는 것으로 부모를 섬기는 일을 잘하지 못하며, 신하에게 바라는 것으로 임금을 섬기는 일을 잘하지 못하며, 아우에게 바라는 것으로 형을 섬기는 일을 잘하지 못하며, 벗에게 바라는 것을 내가 먼저 벗에게 베푸는 일을 잘하지 못한다. 平常의 德을 행하고 평상의 말을 조심하여 행실에 부족한 점이 있으면 더욱 더 힘쓰고 할 말이 남아 있어도 감히 다하지 않아야 한다. 그리하여 말할 때에는 행실을 되돌아 보고 행할 때에는 말을 되돌아 볼지니, 이렇게 하면 군자가 어찌 독실하지 않겠는가.”

求 猶責也 道不遠人 凡己之所以責人者 皆道之所當然也 故反之以自責而自脩焉

黃氏曰此卽人之身而得治己之道治己之道初不難見觀其責人者而己

庸 平常也 行者 踐其實 謹者 擇其可 德不足而勉則行益力 言有餘而訒[忍也難也]則謹益至 謹之至則言顧行[去聲行顧言行之行同]矣 行之力則行顧言矣 慥慥 篤實貌 言君子之言行 如此 豈不慥慥乎 贊美之也 凡此皆不遠人以爲道之事

三山陳氏曰人之言常有餘行常不足言顧行則言之有餘者將自損行顧言則行之不足者將自勉此章語若雜出而意脉貫通反復於人己之間者詳盡明切而有序其歸不過致謹於言行以盡其實耳

張子所謂以責人之心責己 則盡道 是也

朱子曰未能一焉固是謙辭然亦可見聖人之心有未嘗滿處所求乎子以事父未能也每常人責子必欲其孝於我然不知我之所以事父者曾孝否乎以我責子之心而反推己之所以事父此便是則也所求乎臣以事君未能也常人責臣必欲其忠於我然不知我之所以事君者盡忠否乎以我責臣之心而反之於我則其則在此矣又曰事父未能須要如舜之事父方盡得子之道事君未能須要如周公之事君方盡得臣之道若有一毫不盡便是道理有所欠缺便非子與臣之道矣無不是如此只緣道理當然自是住不得○南軒張氏曰此章大意謂道雖不遠人而其至則聖人亦有所不能而實亦不遠於人故君子只於言行上篤實做工夫此乃實下手處○格庵趙氏曰我之所望於人者卽我所當自盡之則不是將他人道理來治我蓋以得於天之所同然者而自治其身耳○雙峯饒氏曰施諸己而不願二句是恕之事君子道四一節是忠之事所以爲恕之本者也忠爲恕之本先論勿施於人而後反之以責其所以盡己者語意尤有力大學自明明德於天下而反推之至於誠意致知中庸自獲上治民而反推之至於誠身明善皆此意○朱氏伸曰言未能者欲先盡己也能盡乎己則恕可推矣○雲峯胡氏曰論語說忠恕是曾子借此二字形容聖人至妙處此則是子思就此二字說歸聖道至實處推愛己之心愛人推己及物之恕也而忠卽行乎其間以責人之心責己發己自盡之忠也而恕卽不外乎此君臣父子兄弟朋友之倫人人性分之所固有者而曰丘未能一焉亦曰吾之反求諸己未能如其所以責人者爾學者之心常如聖人以爲未能則必深體而力行之惟恐庸言之不謹而言未能顧其行惟恐庸德之未行而行未能顧其言此皆盡己之心而恕之本也饒氏謂夫子責己以勉人前四語是責己庸德以下是勉人

右第十三章道不遠人者夫婦所能丘未能一者聖人所不能皆費也而其所以然者則至隱存焉下章放[上聲與倣同]此

雙峯饒氏曰此章實承上章上章說道如此費恐人以闊遠求道故此章說道不遠人上章以費隱明道之體用而此章以忠恕違道不遠繼之以明學者入道之方蓋卽夫子告曾子以一貫而曾子告門人以忠恕之意也意子思得其傳於曾子而於此發明之與○新安陳氏曰丘未能一固聖人謙辭然實足以見聖人愈至而愈不自至之誠如朱子所謂必如舜之事父周公之事君方爲盡道語其極誠聖人所不敢自以爲能也

14

君子는 素其位而行이오 不願乎其外니라

군자는 현재 자신이 처해 있는 위치(상황)에 맞추어 행해야 할 도리를 행하고, 내 분수 밖의 것은 원하지 않는다.

素 猶見[形甸反下同]在也

如今人言素來之意

言君子 但因見在所居之位 而爲其所當爲 無慕乎其外之心也

此二句一章之綱下文分應之

素富貴하얀 行乎富貴하며 素貧賤하얀 行乎貧賤하며 素夷狄하얀 行乎夷狄하며 素患難하얀 行乎患難이니 君子는 無入而不自得焉[難去聲]

현재 富貴의 상황에 처해 있으면 부귀한 처지에서 행해야 할 도리를 행하고, 현재 貧賤한 상황에 처해 있으면 빈천한 처지에서 행해야 할 도리를 행하며, 현재 오랑캐 나라에 있는 상황이라면 오랑캐 나라에서 행해야 할 도리를 행하고, 현재 患難이 닥친 상황이라면 환난 속에서 행해야 할 도리를 행하니, 군자는 어떤 상황에 처하더라도 스스로 만족하지 않는 경우란 없다.

此言素其位而行也

北溪陳氏曰素富貴行乎富貴如舜之被袗衣鼓琴若固有之是也素貧賤行乎貧賤如舜之飯糗茹草若將終身是也行乎夷狄如孔子欲居九夷曰何陋之有是也行乎患難如孔子曰天未喪斯文匡人其如予何是也蓋君子無所往而不自得惟爲吾之所當爲而已○雙峯饒氏曰四者之中只有富貴是順境三者皆逆境問上言四事下文在上位以下只暗說富貴貧賤如何曰人之處世不富貴則貧賤如夷狄患難不常有之素夷狄謂適然陷於夷狄如蘇武洪忠宣事問入字是入四者之中否曰入字闊上四者特擧其槩隨其所在而樂存焉○倪氏曰順居一逆居三以見人少有不經憂患者君子居易俟命以能視順逆爲一也

在上位하야 不陵下하며 在下位하야 不援上이오 正己而不求於人이면 則無怨이니 上不怨天하며 下不尤人이[援平聲]

윗자리에 있으면서 아랫사람을 능멸하지 않고, 아랫자리에 있으면서 윗사람에게 매달리지 않는다. 자신을 바르게하고 남에게 요구하지 않으면 원망할 일이 없으니, 위로는 하늘을 원망하지 않으며, 아래로는 남을 탓하지 않게 된다.

此言不願乎其外也

陳氏曰吾居上位則不陵忽乎下吾居下位則不攀援於上惟反自責於己初無求取於人之心自然無怨蓋有責望於天而不副所望則怨天有求取於人而人不我應則尤人君子無責望於天之心無求取於人之意又何怨尤之有此處見君子胸中多少灑落明瑩眞如光風霽月無一點私累

故로 君子는 居易以俟命하고 小人은 行險以徼幸이니라[易去聲]

그러므로 군자는 현재의 위치에 맞게 平易한 도리를 행하면서 천명을 기다리고, 소인은 위험한 짓을 행하면서 요행을 바란다.

易 平地也[易與險對] 居易 素位而行也 俟命 不願乎外也

問君子居易俟命與大易樂天知命似否潛室陳氏曰居易俟命學者事樂天知命聖人事

○格庵趙氏曰君子胸中平易所居而安素位而行也富貴貧賤惟聽天之所命不願乎外也

徼[堅堯反] 求也 幸謂所不當得而得者

朱子曰言强生意智取所不當得○朱氏伸曰易者中庸也俟命者待其分之所當得故無怨尤險者反中庸也徼幸者求其理之所不當得故多怨尤

子曰 射有似乎君子 失諸正鵠 反求諸其身[正音征鵠工毒反]

공자께서 말씀하셨다. “활쏘기는 군자의 자세와 유사한 점이 있으니, 활을 쏘아 정곡을 맞추지 못하면 자신을 돌이켜 그 원인을 찾는다.”

畫[胡卦反]布曰正 棲皮曰鵠 皆侯之中 射之的也

詩傳侯張布而射之者也正設的於侯中而射之者也大射則張皮侯而設鵠賓射則張布侯而設正○雙峯饒氏曰正乃是鴊字小而飛最疾最難射所以取爲的鵠取革置於中正則畫於布以爲的

子思引此孔子之言 以結上文之意

陳氏曰射有不中只是自責如君子行有不得反求諸己蓋以證上文正己而不求於人是亦不願乎其外之意也

右 第十四章 子思之言也 凡章首無子曰字者 放此

雙峯饒氏曰上章道不遠人是就身上說此章素位而行是就位上說比身放開一步然位是此身所居之地猶未甚遠下章言行遠登高卑近可以至於高遠迤邐放開去

15

君子之道는 辟如行遠必自邇하며 辟如登高必自卑니라

군자의 道를 행하는 것은, 비유하자면, 먼 곳을 가려 할 때 반드시 가까운 데에서부터 출발하고, 높은 데를 오르려 할 때 반드시 낮은 데에서부터 시작하는 것과 같다.

辟譬同

新安陳氏曰承上章言道無不在而進道則有序以君子之道提起言凡君子之道皆當如此也

詩曰 妻子好合이 如鼓瑟琴하며 兄弟旣翕하야 和樂且耽이라 宜爾室家하며 樂爾妻帑ㅣ라하야늘[好去聲耽詩作湛亦音耽樂音洛]

《詩經》에 “처자식과 화목한게 琴瑟 타듯 정다웁고, 형제간에 뜻이 맞아 화락하고 즐거웁네. 네 집안을 다독이고 네 처자와 즐거우라.” 하였는데,

詩 小雅常棣之篇 鼓瑟琴 和也 翕 亦合也 耽 亦樂也 帑[與孥通] 子孫也

子ㅣ 曰 父母는 其順矣乎ㅣ신저

공자께서 말씀하셨다. “그리되면 부모도 아마 마음이 편안하실 것이다.”

夫子 誦此詩而贊之 曰 人能和於妻子 宜於兄弟 如此則父母其安樂[音洛]之矣 子思引詩及此語以明行遠自邇 登高自卑之意

三山陳氏曰行遠自邇登高自卑凡君子之道其推行之序皆然引詩以明之特擧一事而言耳○雙峯饒氏曰行遠自邇登高自卑說得闊只引詩來形容却是切惟妻子好合如鼔瑟琴故能宜爾室家惟兄弟旣翕和樂且耽故能樂爾妻孥室家宜妻孥樂皆下面事父母順是上面事欲上面順須下面和始得卽行遠自邇登高自卑之意○新安陳氏曰兄弟妻子之間日用常行之事道無不在不可忽其爲卑近雖高遠實自於此堯舜之道孝弟而已正此意也子思引詩及夫子贊詩語蓋偶指一事而言非以自邇自卑之義爲止於此詩所云而已也

右第十五章

雙峯饒氏曰自道不遠人而下至此凡三章皆近裏就實學者所當用功○東陽許氏曰此章專言行道必自近始未有目前日用細微處不合道而於遠大之事能合道者也君子之道其理勢必當如此故於費隱之後十三章先言脩己治人必恕以行之而謹其庸德庸言次十四章則言正己不求於外此章則言自近及遠是言凡行道皆當如是也引詩本是比喩說然於道中言治家則次序又如此

16

子ㅣ 曰 鬼神之爲德이 其盛矣乎ᅟᅵᆫ저

공자께서 말씀하셨다. “鬼神(음양)의 속성과 작용은 참으로 대단하다.

程子曰 鬼神 天地之功用而造化之迹也

朱子曰功用只是論發見者如寒來暑往日往月來春生夏長皆是○風雨霜露日月晝夜此鬼神之迹也○造化之妙不可得而見於其氣之往來屈伸者足以見之微鬼神則造化無迹矣問何謂迹曰鬼神是天地間造化只是二氣屈伸往來神是陽鬼是陰往者屈來者伸便有箇迹恁地○北溪陳氏曰造化之迹以陰陽流行著見於天地間者言之

張子曰 鬼神者 二氣之良能也

朱子曰良能是說往來屈伸乃理之自然非有安排措置二氣則陰陽良能是其靈處○鬼神論來只是陰陽屈伸之氣謂之陰陽亦可也然必謂之鬼神者以其良能功用而言也○屈伸往來是二氣自然能如此一伸去便生許多物事一屈來便無了一物便是良能功用便是陰陽往來○雙峯饒氏曰造化之迹指其屈伸者而言二氣良能指其能屈能伸者而言程子只說他屈伸之迹不說他靈處張子說得精

愚謂以二氣言則鬼者 陰之靈也 神者 陽之靈也

朱子曰二氣謂陰陽對待各有所屬如氣之呼吸者爲魂魂卽神也而屬乎陽耳目口鼻之類爲魄魄卽鬼也而屬乎陰○北溪陳氏曰靈只是自然屈伸往來恁地活爾

以一氣言則至而伸者爲神 反而歸者 爲鬼 其實一物而已

張子曰物之初生氣日至而滋息物生旣盈氣日反而遊散至之謂神以其伸也反之謂鬼以其歸也天地不窮寒暑耳衆動不窮屈伸耳鬼神之實不越乎二端而已矣○朱子曰二氣之分實一氣之運以二氣言陰之靈爲鬼陽之靈爲神以一氣言則方伸之氣亦有伸有屈其方伸者神之神其旣伸者神之鬼旣屈之氣亦有屈有伸其旣屈者鬼之鬼其來格者鬼之神○天地間如消底是鬼息底是神生底是神死底是鬼四時春夏爲神秋冬爲鬼人之語爲神黙爲鬼動爲神靜爲鬼呼爲神吸爲鬼○新安陳氏曰二氣以陰陽之對待者言一氣以陰陽之流行者言

爲德 猶言性情功效

朱子曰性情乃鬼神之情狀能使天下之人齊明盛服以承祭祀便是功效○視不見聽不聞是性情體物而不可遺是功效○性情便是二氣之良能功效便是天地之功用人須是於良能功用上認取其德鬼神之德言鬼神實然之理○蛟峯方氏曰性情言其體功效言其用易曰鬼神之情狀情卽性情狀卽功效也鬼神生長斂藏是孰使之然是他性情如此若生而成春長而成夏斂而成秋藏而成冬便是鬼神之功效

視之而弗見하며 聽之而弗聞이로대 體物而不可遺ㅣ니라

보아도 보이지 않고 들어도 들리지 않지만, 사물의 본체가 되므로 이를 빼놓고는 존재할 수 없다.

鬼神 無形與聲 然物之終始 莫非陰陽合散之所爲

新安陳氏曰 陰陽之合爲物之始陰陽之散爲物之終

是其爲物之體而物所不能遺也 其言體物 猶易所謂幹事

問體物而不可遺朱子曰只是這一箇氣入毫釐絲忽裏去也是這陰陽包羅天地也是這陰陽有是理便有是氣有是氣便有是理無非實者○天下豈有一物不以此爲體天地之升降日月之盈縮萬物之消息變化無一非鬼神之所爲者是以鬼神雖無形聲而遍體乎萬物之中物莫能遺也○此三句指鬼神之德而言視不見聽不聞無形聲臭味之可聞可見也然却體物而不遺則甚昭然而不可揜也所謂體物者固非先有是物而後體之亦非有體之者而後有是物萬物之體卽鬼神之德猶云卽氣而不可離也可離則無物矣所謂不可遺者猶云無闕遺滲漏蓋常自洋洋生活不間乎晦明代謝也物之聚散始終無非二氣之往來伸屈是鬼神之德爲物之體而無物能遺之也○不見不聞此正指隱處如前後章只擧費以明隱○雙峯饒氏曰前章詳於費而不及隱引而不發之意也此章推隱而達於費以發前章未發之意也然弗見弗聞已足以形容其隱矣而復以體物而不可遺言者明隱非空無之謂也故下文言微之顯而復以誠之不可揜申之明隱之所以不能不費者正以其實理之不可揜故也又曰道是形而上者鬼神是形而下者此章卽鬼神之費隱以明道之費隱言觀鬼神之體至隱而其用至費如此則道之用所以至費者豈非有至隱以爲之體乎○朱氏伸曰視弗見聽弗聞德之微也體物不可遺德之顯也○新安陳氏曰鬼神爲物之體故此曰體物猶貞爲事之幹故乾卦文言曰貞固足以幹事張子曰天體物而不遺猶仁體事而無不在也味其語意可互相發明

使天下之人으로 齊明盛服하야 以承祭祀하고 洋洋乎如在其上하며 如在其左右ㅣ니라[齊側皆反]

천하 사람들로 하여금 재계하고 정결히 하며 성대하게 祭服을 차려 입고서 제사를 받들게 하고는, 자신은 洋洋하게 위에 있는 듯하고 좌우에 있는 듯한 느낌을 주는 것이다.

齊[音齋下其齊同]之爲言 齊也 所以齊不齊而致其齊也

出禮記祭統篇謂齊其不齊之思慮以極致其齊也

明 猶潔也

明潔其心

○陳氏曰齊明是肅於內盛服是肅於外內外交致之功也

洋洋 流動充滿之意 能使人畏敬奉承而發見[形甸反下同]昭著如此 乃其體物而不可遺之驗也

問洋洋如在其上如在其左右似不是感格意思是自然如此朱子曰固是然亦須自家有以感之始得○雙峯饒氏曰使天下之人使字最好看見得他靈處○陳氏曰承祭祀如天子祭天地諸侯祭社稷大夫祭五祀士祭其先之類隨所當祭者誠敬以集自家精神則彼之精神亦集便洋洋流動充滿如神在焉○新安陳氏曰此章自體物而不可遺以上所說鬼神所包甚闊凡天地造化日月風雨霜露雷霆四時寒暑晝夜潮水消長草木生落人生血氣盛衰萬物生死無非鬼神自使人齊明以下方是就無所不包之鬼神中提出所當祭祀之鬼神來說見得鬼神隨祭而隨在流動充滿昭著發見無所不在所謂體物而不可遺者豈不可驗之於此哉○東陽許氏曰如在上如在左右此是於祭祀時見體物不可遺處所以章句言乃其體物不可遺之驗○前以天地造化二氣一氣言是言鬼神之全後所謂承祭祀者如天神地祗人鬼及諸祀亦皆鬼神却是從全體中指出祭祀者使人因此識其大者

孔子曰 其氣發揚于上爲昭明焄[音熏]蒿悽愴[初亮反] 此百物之精也 神之著也

禮記祭義篇孔子答宰我問鬼神之語

正謂此爾

朱子曰鬼神之露光景是昭明其氣蒸上感觸人者是焄蒿使人精神凜然竦然如漢書所謂神君至其風颯然之意是悽愴

○問鬼神章首尾皆主二氣屈伸往來而言而中間洋洋如在其上乃引其氣發揚于上爲昭明焄蒿悽愴此乃人物之死氣似與前後意不合何也曰死便是屈感召得來便是伸祖宗氣只存在子孫身上祭祀時只是這氣便自然又伸自家極其誠敬肅然如在其上是甚物那得不是伸此便是神之著也

詩曰 神之格思를 不可度思ㅣ온 矧可射思아[度待洛反射音亦詩作斁]

《詩經》에 ‘귀신의 강림을 헤아리지 못하면서 더구나 싫어하고 불경할 수 있으랴.’ 하였으니,

詩 大雅抑之篇 格 來也 矧 况也 射 厭也 言厭怠而不敬也 思 語辭

陳氏曰言神明之來視不見聽不聞皆不可得而測度矧可厭斁而不敬乎

夫微之顯이니 誠之不可揜이 如此夫ᅟᅵᆫ저[夫音扶]

이는 귀신의 은미한 본체가 드러남을 말한 것이니, 진실을 숨길 수 없음이 이와 같구나.”

誠者 眞實無妄之謂

此誠字指鬼神之實理而言

陰陽合散 無非實者 故其發見之不可揜 如此

延平李氏曰中庸發明微顯之理於承祭祀時爲言者只謂於此時鬼神之理昭然易見令學者有入頭處爾○朱子曰鬼神只是氣之屈伸其德則天命之實理所謂誠也○鬼神主乎氣爲物之體物主乎形待氣而生蓋鬼神是氣之精英所謂誠之不可掩者誠實也言鬼神是實有者也屈是實屈伸是實伸合散無非實者故其發見昭昭不可掩如此○上下章恁地說忽揷一段鬼神洋洋如在其上如在其左右在這裏也是鳶飛魚躍意思所以末梢只說微之顯誠之不可揜如此夫○陳氏曰此理雖隱微而甚顯以陰陽之往來屈伸皆是眞實而無妄所以發見之不可揜如此詩云三句視弗見聽弗聞意微之顯誠之不可揜說如在上在左右意○雙峯饒氏曰中庸誠之一字方見於此蓋爲自此以後言誠張本也後章誠字卽此章誠字但此章誠字是費之所以然處以理言也後章誠字是以貫衆費而有諸己處以德言也皆所謂隱也○雲峯胡氏曰誠者中庸一書之樞紐而首於此章見之漢儒皆不識誠字宋李邦直始謂不欺之謂誠徐仲車謂不息之謂誠至子程子始曰無妄之謂誠子朱子又加以眞實二字誠之說盡矣六經言誠自商書始書但言鬼神享人之誠而中庸直言鬼神之誠其旨微矣鬼神者造化陰陽之氣誠者卽造化陰陽之理也實有是理則實有是氣其體甚微其用甚顯視不見聽不聞微也前之所謂隱也體物而不可遺顯也前之所謂費也前言君子之道以人道言此言鬼神之德以大道言人道其用也故先言用之費而體之隱者卽在費之中天道其體也故先言體之微而用之顯者亦不出乎微之外言固各有當也體物而不可遺章句以爲體物猶易所謂幹事木非幹不立築非幹易傾幹字釋體字最有力此是指鬼神之顯處以示人人之齊明盛服鬼神未嘗使之而若有使之者洋洋如在鬼神精爽直與人之齊明相接章句謂此卽其體物而不可遺之驗也蓋前此所謂鬼神無所不包此又就無所不包之中提出當祭祀之鬼神來說是又指鬼神之最顯處示人然此其顯也必有所以顯者末斷之曰微之顯誠之不可揜如此夫鬼神無聲無形於天下之物如之何其體之於天下之人又如之何其使之顯然一至誠之不可揜如此也凡物之終始莫非陰陽合散之所爲而陰陽合散莫非眞實無妄之理後世此理不明有賾鬼神於佛老而競爲淫祀以徼福者一何怪誕不經至此哉嗚呼使天下後世而皆知天命之性則知佛氏之空者非性矣皆知率性之道則知老氏之無者非道矣皆知鬼神之誠則知後世淫祀之幻妄者非誠矣朱子以爲憂之也深而慮之也遠信哉○新安陳氏曰末二句又該貫上章首五句云雖因祭祀而發不止爲祭祀言也視弗見聽弗聞鬼神之妙雖無形而難知其爲體物而不可遺則顯著而可見微字與誠字對顯字與不可揜對自其妙言之曰微自其實言之曰誠鬼神之德誠而已矣實有是理故實有是陰陽之氣實有是氣則實有是鬼神其所以爲物之體而不可遺其所以洋洋如在之發見顯著而不可揜者無非以其實故也鬼神之德豈有出於誠之外者哉

右 第十六章 不見不聞 隱也 體物如在 則亦費矣 此前三章 以其費之小者而言 此後三章 以其費之大者而言 此一章 兼費隱包大小而言

胡氏曰此前三章說費之小處言日用之間道無不在此後三章說費之大處言道之至近而放乎至遠中間此一章以鬼神之微顯明道之費隱而包大小之義所以發上章未發之蘊而貫前後六章之指且爲下文諸章之論誠者張本也○新安陳氏曰前章非小也以後章校之則前章之身位與家比後章之大關天下萬世則爲小耳包大小者體物而不可遺總而言之所該甚大卽一物言之亦鬼神實爲之體玆非小歟以承祭祀天子祭天地大也士庶所祭亦是祭祀又非小歟

17

子ㅣ 曰 舜은 其大孝也與ㅣ신저 德爲聖人이시고 尊爲天子ㅣ시고 富有四海之內하사 宗廟饗之하시며 子孫保之하시니라[與平聲]

공자께서 말씀하셨다. “순 임금은 참으로 대단한 孝子시다. 德으로는 聖人이 되셨고, 존귀함으로는 천자가 되셨으며, 부유함으로는 四海 안을 모두 소유하시어, 대대로 종묘의 제사를 받으시고 길이 자손을 보전하셨다.

子孫 謂虞思陳胡公之屬

舜子孫不止乎此 故以之屬二字該之

○左傳哀公元年夏后少康逃奔有虞 虞思於是妻[去聲]之以二姚二女也 姚 虞姓而邑諸綸邑名有田一成方十里有衆一旅五百人

○襄公二十五年曰子産之言昔虞閼父爲周陶正以服事我先王我先王賴其利器用也與其神明之後也庸以元女大姬配胡公庸用也元女武王之長女也胡公閼父之子滿也而封諸陳以備三恪周封夏殷二王後又封舜後皆以示敬而已故謂之三恪則我周之自出至于今是賴○西山眞氏曰舜以聖德居尊位其福祿上及宗廟下延子孫所以爲大孝舜所知孝而已祿位名壽天實命之非舜有心得之也○宣氏曰書孟子論舜之孝言孝之始指事親之實也中庸言孝之終發明其功用之大也○新安陳氏曰孟子稱舜爲大孝以親底豫天下化言此稱舜爲大孝以德爲聖人尊爲天子富有四海之内宗廟饗之子孫保之言何也常人使人稱願然曰幸哉有子如此尙謂之孝舜德爲聖人而能尊富饗保如此豈不可爲大孝乎

故로 大德은 必得其位하며  必得其祿하며  必得其名하며  必得其壽ㅣ니라

그러므로 大德은 반드시 그에 맞는 지위를 얻으며, 반드시 그에 맞는 복록을얻으며, 반드시 그에 맞는 명성을 얻으며, 반드시 그에 맞는 壽를 누린다.

舜年 百有十歲

書舜典舜生三十徵庸三十在位五十載陟方乃死○問大德者必得位祿名壽乃理之常然獨孔子有德而不得位祿與壽惟得聖人之名耳此乃氣數之變仁山金氏曰此所謂聖人所不能也然爲敎無窮而萬世享之子孫保之此又大德必得之驗也

故로 天之生物이 必因其材而篤焉하나니 故로 栽者를 培之하고 傾者를 覆之니라

그러므로 하늘이 만물을 생육할 때에는 반드시 그 자질에 맞추어 영향을 미치는 법이다. 따라서 뿌리를 잘 내리는 것은 더욱 북돋아 주고, 스스로 기울어 가는 것은 엎어 버린다.

材 質也 篤 厚也 栽 植也 氣至而滋息爲培氣反而游散則覆

朱子曰因其材而篤焉是因其材而加厚

○物若扶植種在土中自然生氣湊泊他若已傾倒則生氣無所附著從何處來相接如人疾病若自有生氣則藥力之氣依之而生氣滋長若已危殆則生氣流散而不復相湊矣○永嘉薛氏曰天人之應至難言也而聖賢常若有可必之論曰積善之家必有餘慶積不善之家必有餘殃今曰大德而謂之必得其位必得其祿與名壽聖賢何若是爲必然之論而亦豈能盡取必於天哉天之生物必因其材質而加厚焉其本固者雨露必滋培之其本傾者風雨必顚覆之其培之也非恩之也其覆之也非害之也皆理之必然者也○新安陳氏曰以理言則必然以數言則或不必然理者其常而數者其變也

詩曰 嘉樂君子의 憲憲令德이 宜民宜人이라 受祿于天이어늘 保佑命之하시고 自天申之라하니라

《詩經》에 ‘아름답고 화락한 저 군자여, 훌륭한 그 德이 너무 밝구나. 백성에게 잘하고 百官에게 잘하여 하늘한테 복록을 크게 받았네. 하늘이 保佑하여 왕이 되라 명하고, 하늘이 계속해서 그를 돌봐주시네.’ 하였다.

詩 大雅假樂[音洛]之篇 假 當依此作嘉 憲 當依詩作顯 申 重[去聲]也

雙峯饒氏曰栽培傾覆只將天之生物喩天之眷聖人嘉樂君子憲憲令德便是栽受祿保佑申之便是培○東陽許氏曰可嘉可樂之君子其令善之德顯顯昭著宜於人民故受天之祿而爲天下之主旣受天祿矣而天又保之佑之復申重之其所以反覆眷顧之者如此又重明上文大德必得四者之一節也

故로 大德者는 必受命이니라

그러므로 대덕을 지닌 자는 반드시 天命을 받는 법이다.”

受命者 受天命爲天子也

問舜之大德受命正是爲善受福中庸却言天之生物栽培傾覆何也朱子曰只是一理此亦非有物使之然但物之生時自節節長將去恰似有物扶持他及其衰也則自節節消磨將去恰似有物推倒他理自如此惟我有受福之理故天旣佑之又申之董仲舒曰爲政而宜於民固當受祿于天他說得自有意思○陳氏曰孔子德與舜同而名位祿壽乃與舜反何也蓋有舜之德而必得其應者理之常有孔子之德而不得其應者理之不得其常也大抵聖人之生實關天地大數天地之氣自伏羲至堯舜正是長盛時節堯舜禀氣淸明故爲聖人又得氣之高厚所以得位得祿又得氣之長遠所以得壽周衰以至春秋天地之大氣數已微雖孔子亦禀氣淸明本根已栽植然適當氣數之衰雖培擁之而不可得所以不得祿位僅得中壽蓋理之不得其常也○雲峯胡氏曰前言父母之順在於宜兄弟樂妻孥不過目前之事費之小者也此言孝之大在於宗廟饗子孫保則極其流澤之遠費之大者也前言費之小則曰居易以俟命學者事也此言費之大則曰大德必受命聖人事也栽者培之是言有德者天必厚其福可爲居易者勸傾者覆之是言不德者天必厚其毒可爲行險者戒矣所引詩專爲栽者培之而言也○新安陳氏曰必者決然之辭必得其位至必受命六必字皆是常理之必然者此一句總結上文意○東陽許氏曰自舜其大孝至子孫保之一節言舜之事實自故大德至必得其壽一節泛言理之必然自故天之生物至覆之一節言善惡之應所必至後引詩又證有德之應如此故以大德者必受命結之

右 第十七章 此由庸行[去聲]之常[孝也] 推之以極其至

新安陳氏曰 大孝也 德爲聖人以下皆是推極其至

見道之用廣也 而其所以然者 則爲體微矣 後二章 亦此意

18

子ㅣ 曰 無憂者는 其惟文王乎ㅣ신뎌 以王季爲父하시고 以武王爲子하시니 父ㅣ 作之어시늘 子ㅣ 述之하시니라

공자께서 말씀하셨다. “걱정할 것이 없는 분은 오직 文王이시다. 王季를 아버지로 두고 武王을 아들로 두셨는데, 아버지가 왕업의 기초를 세우고 아들이 계승하여 이루었구나.

此言文王之事 書言王季其勤王家 蓋其所作 亦積功累[魯水反]仁之事也

海陵胡氏曰舜禹父則瞽鯀堯舜子則朱均所以惟文王爲無憂○兼山郭氏曰憂勤者文王也無憂者後人之言文王也○雲峯胡氏曰文王父作子述人倫之常也舜之父子人倫之變也舜惟順於父母可以解憂此所以曰無憂者其惟文王也

武王이 纘大王王季文王之緖하사 壹戎衣而有天下하사대 身不失天下之顯名하사 尊爲天子ㅣ시고 富有四海之內하사 宗廟饗之하시며 子孫保之하시니라[大音泰下同]

무왕은 太王과 왕계와 문왕의 基業을 이어 한번 戎服을 입고 정벌에 나서 천하를 소유하셨다. 그러면서도 자신은 천하에 드러난 명성을 잃지 않은 채, 존귀함으로는 천자가 되셨고 부유함으로는 四海 안을 모두 소유하시어, 대대로 종묘의 제사를 받으시고 길이 자손을 보전하셨다.

此言武王之事 纘[作管反] 繼也 大王 王季之父也 書云大王肇基王跡 詩云至于大王實始翦商

書武成篇王若曰嗚呼羣后惟先王建邦啓土公劉克篤前烈至于大王肇基王迹王季其勤王家○詩閟宮篇后稷之孫實維大王居岐之陽實始翦商至于文武纘大王之緖致天之屆于牧之野

緖 業也 戎衣 甲冑之屬 壹戎衣武成文言壹著[陟略反]戎衣以伐紂也

問身不失天下之顯名與必得其名須有些等級不同朱子曰看來也是有些異如堯舜與湯武眞箇爭分數有等級只看聖人說謂韶盡美矣又盡善也謂武盡美矣未盡善也處便見○三山陳氏曰周家之業自大王遷岐從如歸市是時人心天意已有爲王之基武王一擐戎衣以有天下此蓋天命人心之極不得而辭者○蔡氏曰大王雖未有翦商之志然大王始得民心王業之成實基於此○問孔子於舜言必得其名於武王言身不失天下之顯名語意似有斟酌雙峯饒氏曰反之不若性之之純征伐不苦揖遜之順

武王이 末受命이어시늘 周公이 成文武之德하사 追王大王王季하시고 上祀先公以天子之禮하시니 斯禮也ㅣ 達乎諸侯大夫及士庶人하니 父爲大夫ㅣ오 子爲士ㅣ어든 葬以大夫ㅣ오 祭以士하며 父爲士ㅣ오 子爲大夫ㅣ어든 葬以士ㅣ오 祭以大夫하며 期之喪은 達乎大夫하고 三年之喪은 達乎天子하니 父母之喪은 無貴賤一也ㅣ니라[追王之王去聲]

무왕이 노년에 천명을 받아 천자가 되었으므로, 周公이 문왕과 무왕의 덕을 이루어(문왕과 무왕의 孝心을 미루어) 태왕과 왕계를 왕으로 추존하시고, 위로 先公들을 천자의 禮로 제사하셨는데, 이러한 禮는 제후, 대부 및 士와 서민에 이르기 까지 통용되게 되었다. 그리하여 아버지가 대부이고 아들이 士이면, 장례는 대부의 禮로 치루고 제사는 제사는 士의 禮로 지내며, 아버지가 士이고 아들이 대부면, 장례는 士의 禮롤 치루고 제사는 대부의 禮로 지냈던 것이다. 그리고 期年喪은 대부까지만 치루고 제후나 천자는 행하지 않았으며, 三年喪은 천자까지 모두 共히 행하였으니, 부모의 喪은 귀천에 관계없이 똑같았던 것이다.”

此言周公之事 末 猶老也 追王 蓋推文武之意 以及乎王迹之所起也

新安陳氏曰蓋者疑辭以意推之觀武成稱大王王季文王可見矣

先公組[音祖]紺[古暗反]以上至后稷也

史記周本紀后稷別姓姬氏后稷卒子不窋立不窋卒子鞠陶立鞠陶卒子公劉立公劉卒子慶節立國於豳慶節卒子皇僕立皇僕卒子差弗立差弗卒子毁隃立毁隃卒子公非立公非卒子高圉立高圉卒子亞圉立亞圉卒子公叔祖類立公叔祖類卒子古公亶父立組紺卽公叔祖類乃大王之父也

上祀先公以天子之禮 又推大王王季之意 以及於無窮也

問組紺以上祀先公以天子之禮所謂葬以士祭以大夫之義朱子曰然周禮祀先王以袞冕祠先公以鷩冕則祀先公依舊止用諸侯之禮鷩冕諸侯之服但乃是天子祭先公之禮耳蓋不敢以天子之服臨其先公鷩冕旒玉與諸侯不同天子之旒十二玉雖諸侯同是七旒但天子七旒十二玉諸侯七旒七玉耳○新安陳氏曰無窮謂自大王以上及乎前無窮盡直至於后稷也

制爲禮法以及天下 使葬用死者之爵 祭用生者之祿 喪服自期[居之反]以下

新安陳氏曰上言葬祭禮此言喪服禮

諸侯絶 大夫降 而父母之喪 上下同之 推己以及人也

朱子曰夏商而上只是親親長長之意到周又添得許多貴貴底禮數如始封之君不臣諸父昆弟封君之子不臣諸父而臣昆弟期之喪天子諸侯絶大夫降然諸侯大夫尊同則亦不絶不降姊妹姪在諸侯者亦不絶不降此皆貴貴之義上世想皆簡略未有許多降殺貴貴底禮數凡此皆天下之大經前世所未備到得周公搜剔出來立爲定制更不可易○陳氏曰周公推文武大王王季之意追尊其先王先公又設爲禮法通行此意於天下所謂推己以及人也此章言文武周公能盡中庸之道○山陰陸氏曰經不言追王文王者以上言周公成文武之德追王之意文王與焉故也○新安王氏曰追王之禮夏商未有武王晚而受命初定天下追王及於文考至周公因文王之孝武王之志追王上及大王王季不言武王追王者禮制定於周公故也大王以上追王不及而武成稱后稷爲先王蓋史官刪潤之辭然追王止於三王而祀用天子之禮則上及先公蓋喪從死者祭從生者天下之達禮也父爲大夫子爲士葬以大夫而祭以士非貶也父爲士子爲大夫葬以士而祭以大夫非僭也武王爲天子則祭先公用天子之禮其義當然祭禮殺於下而上致其隆喪禮詳於下而上有所略若夫父母之喪則自天子至於庶人賤無加隆貴無降殺孟子所謂三代共之者也○潛室陳氏曰伸情於父母獨三年之喪上達於天子其他各有限節等衰不可盡伸也○雲峯胡氏曰周家自大王以至周公世世脩德古所無也周公追王之禮特以義起古所無也所以中庸特表而出之此段須看章句推字與及字周公推文武之意以及大王王季於是始行追王之禮又推大王之意以及組紺以至后稷於是祀以天子之禮又推此及諸侯大夫士庶人使各得以行喪祭之禮孝心上下融徹禮制上下通行此周公所以謂之達孝也此章之末數達字所以有下章之首一達字○新安陳氏曰三年之喪自庶人上達於天子蓋以子於父母喪服無貴賤之分一而已末二句只是申明上二句父母之喪卽三年之喪朱子謂中庸之意只是主父母而言未必及其他者也

右第十八章

19

子ㅣ 曰 武王周公은 其達孝矣乎ㅣ신저

공자께서 말씀하셨다. “무왕과 주공은 누구나 共히 칭찬하는 孝子이시다.

達 通也 承上章而言武王周公之孝 乃天下之人 通謂之孝 猶孟子之言達尊也

西山眞氏曰人君以光祖宗遺後嗣爲孝舜之孝如天之不可名故曰大武王周公之孝天下稱之無異辭故曰達○江陵項氏曰舜爲人道之極萬世仰之不可加也周爲王制之備萬世由之不能易也此蓋古之盡倫盡制者故擧之以爲訓也○雙峯饒氏曰達孝是承上章三達字而言言其孝不特施之家又能達之天下如斯禮達乎諸侯大夫及士庶人是自上達下期之喪至達乎天子是自下達上能推吾愛親之心而制爲喪制之禮以通乎上下使人人得致其孝故謂之達孝如所謂德敎加於百姓刑于四海此天子之孝是也

夫孝者는 善繼人之志하며 善述人之事者也ㅣ니라

孝는 先人(부모)의 뜻을 잘 계승하고 선인이 하던 일을 잘 따르는 것이다.

上章 言武王纘大王王季文王緖 以有天下 而周公成文武之德 以追崇其先祖 此繼志述事之大者也 下文 又以其所制祭祀之禮 通于上下者 言之

西山眞氏曰當持守而持守固繼述也當變通而變通亦繼述也

○新安陳氏曰祖父有欲爲之志而未爲子孫善繼其志而成就之祖父有已爲之事而可法子孫善因其事而遵述之

春秋에 脩其祖廟하며 陳其宗器하며 設其裳衣하며 薦其時食이니라

그중 중요한 것이 봄가을(四時)로 先祖의 사당을 수리하고 종묘의 기물을 진열하고 선조의 의상을 尸童에게 입히고 제철 음식을 올려 제사를 지내는 것이다.

祖廟 天子七 諸侯五 大夫三 適[音的]士二 官師一

禮記王制天子七廟三昭三穆與大祖之廟而七諸侯五廟二昭二穆與大祖之廟而五大夫三廟一昭一穆與大祖之廟而三士一廟此謂諸侯之中士下士名曰官師者若上士則二廟庶人祭於寢○祭法適士二廟一壇曰考廟曰王考廟享嘗乃止顯考無廟官師一廟曰考廟王考無廟○問官師一廟得祭父母而不及祖無乃不盡人情耶朱子曰位卑則流澤淺其理自然如此又問今士庶人家亦祭三代却是違禮曰雖祭三代却無廟亦不可謂之僭古所謂廟體面甚大皆具門堂寢室非如今人但以一室爲之○官師謂諸有司之長止及禰却於禰廟倂祭祖適士二廟祭祖祭禰皆不及高曾大夫一昭一穆與太祖之廟而三大夫亦有始封之君如魯季氏則公子友仲孫氏則公子慶父叔孫氏則公子牙是也王制天子七廟三昭三穆與太祖之廟而七諸侯大夫士降殺以兩而祭法又有適士二官師一廟之文大抵士無太祖而皆及其祖考也○新安王氏曰先王先公有廟有祧廟則有司脩除祧則守祧黝堊此脩其祖廟也

宗器 先世所藏之重器 若周之赤刀大訓天球[音求]河圖之屬也

書顧命越玉五重陳寶赤刀大訓弘璧琬琰在西序大玉夷玉天球河圖在東序赤刀赤削也武王誅紂時以赤爲飾大訓三皇五帝之書訓誥亦在焉文武之訓亦曰大訓天球鳴球玉磬也河圖伏羲時龍馬負圖出於河

裳衣 先祖之遺衣服 祭則設之以授尸也[授尸使神依焉] 時食 四時之食 各有其物 如春行羔豚膳膏香之類 是也

周禮天官冢宰庖人凡用禽獸春行羔豚膳膏香夏行腒鱐膳膏臊行猶用也腒音渠乾雉也鱐音搜乾魚也臊犬膏治腒鱐以犬膏也秋行犢麛膳膏腥冬行鱻羽膳膏羶犢牛子麛音迷鹿子腥雞膏鱻音鮮魚也羽鴈也羶羊脂也又禮記内則篇亦云○格庵趙氏曰四時之食各有其物以奉人者薦神蓋以生事之也羔稚羊豚稚豕嫩而肥故春用之香謂牛膏也調膳之物各以物之所便而和之○朱氏伸曰此以下倂前章論喪葬之禮脩道之敎也

宗廟之禮는 所以序昭穆也ㅣ오 序爵은 所以辨貴賤也ㅣ오 序事는 所以辨賢也ㅣ오 旅酬에 下ㅣ 爲上은 所以逮賤也ㅣ오 燕毛는 所以序齒也ㅣ니라[昭如字爲去聲]

종묘 제례의 핵심은 昭穆으로 차례를 정하는 것이다. 관작에 따라 제사를 돕는 자의 서열을 정하는 것은 貴賤을 구분하는 것이며, 제사에서 맡는 일의 차례를 정하는 것은 賢否를 구분하는 것이다. 제사 뒤에 여럿이 술을 권할 때, 아랫사람이 윗사람을 위하여 잔을 올리는 것은 제사의 이리 천한 자(아랫사람)에게까지 돌아가게 하기 위함이고, 제사 뒤 연향을 행할 때, 머리 색깔에 따라 자리를 배치하는 것은 나이 순서대로 차례를 정하기 위함이다.

宗廟之次 左爲昭 右爲穆 而子孫亦以爲序有事於太廟則子姓兄弟羣昭羣穆咸在而不失其倫焉

格庵趙氏曰左昭右穆者死者之昭穆也羣昭羣穆者生者之昭穆也宗廟之禮非特序死者之昭穆亦所以序生者之昭穆○新安陳氏曰王制所謂三昭三穆昭在左左爲陽昭者陽明之義穆在右右爲陰穆者陰幽之義以周言之書於文王曰穆考文王詩於武王曰率見昭考父穆則子昭父昭則子穆也子孫亦以爲序祭統所謂昭與昭齒穆與穆齒是也

爵公侯卿大夫也 事宗祝有司之職事也

新安陳氏曰宗宗伯宗人之屬祝大祝小祝也並見周禮祭祀以任職事爲賢次序與祭之職事所以辨其人之賢也

旅 衆也 酬 導飮也 旅酬之禮 賓弟子兄弟之子 各擧觶[音至飮器也]於其長[上聲下同]而衆相酬[祭將畢時行衆相酬之禮] 蓋宗廟之中之職事事爲榮 故逮及賤者使亦得以申其敬也

朱子曰旅酬禮下爲上交勸先一人如鄕吏之屬升觶或二人擧觶獻賓賓不飮却以獻執事執事一人受之以獻於長以次獻至于沃盥者所謂逮賤也○問酬導飮也曰主人酌以獻賓賓酢主人曰酢主人又自飮而復飮賓曰酬其主人又自飮者是導賓使飮也賓受之奠於席前至旅而後擧主人飮二杯賓只飮一杯疑後世所謂主人倍食於賓者此也

燕毛祭畢而燕則以毛髮之色別[彼列反]長幼爲坐次也 齒 年數也

雲峯胡氏曰序爵所以貴貴賤者宜在所略旅酬下爲上賤者亦得以伸其敬矣序事所以賢賢老者若在所簡燕毛則於老者獨加敬矣禮意周浹如此亦通乎職事而言子各擧觶音至飮辨貴賤以爵序子辨賢以德序子序齒以齒序子達尊三亦見於祭禮中者如此○東陽許至飮祭畢而燕今不知其儀亦於楚茨之詩見其大意云皇尸載起神保聿歸然後言諸父兄弟備言燕私下章櫮具入奏說者謂祭時在廟燕當在不知故祭時之樂皆入奏今不也所謂燕禮其可知之彷彿若此○宗廟之禮一節五事禮意至爲周密序昭穆旣明同姓之尊卑序爵是合同姓異姓之貴賤蓋皆指助祭陪位者而言至於序賢則分別羣臣之賢否廟中奔走執事必擇德行之優威儀之美趨事之純熟者羣臣之賢者旣事事則不賢者亦自能勸雖然旣以有事爲榮則事不及之者豈不有恥則又有序爵以安其心執事者旣榮無事有爵而在列者及賤而役於廟中者皆得與旅酬至此賢不賢皆恩禮之所逮然此合同姓異姓而通言至祭禮已畢尸旣出異姓之臣皆退獨燕同姓是親親之禮又厚於踈遠者見制禮之意文理密察恩意周備仁至義盡而文章粲然

踐其位하야 行其禮하며 奏其樂하며 敬其所尊하며 愛其所親하며 事死如事生하며 事亡如事存이 孝之至也ㅣ니라

先人(先王)이 계셨던 지위에 올라서 그 예를 행하고 그 음악을 연주하며, 그분이 존경하던 대상(先祖)을 존경하고 그분이 친애하던 대상(子孫과 臣民)을 사랑하며, 죽은 분 섬기기를 산 분을 섬기듯이 하고 없는 분 섬기기를 계신 분 섬기듯이 하는 것이 지극한 효이다.

踐 猶履也 其指先王也 所尊所親 先王之祖考子孫臣庶也 始死 謂之死旣葬則曰反而亡焉 皆指先王也

朱子曰記曰反哭升堂反諸其所作也主婦入于室反諸其所養也須知得這意則所謂踐其位行其禮等事行之自安方見得繼志述事之事○陳氏曰事死如生居喪時事事亡如存葬祭時事

此結上文兩節 皆繼志述事之意也

雙峯饒氏曰踐其位三句是善述事敬所尊三句是善繼志○新安陳氏曰善繼志述事至於如此所以爲孝之至也

郊社之禮는 所以事上帝也ㅣ오 宗廟之禮는 所以祀乎其先也ㅣ니 明乎郊社之禮와 禘嘗之義면 治國은 其如示諸掌乎ᅟᅵᆫ저

郊祭(교외에서하늘에 지내는 제사)와 社祭(土地神에게 지내는 제사)의 禮는 上帝를 섬기기 위한 것이고, 종묘의 예는 先祖에게 제사를 지내기 위한 것이니, 교제․사제의 禮와 禘祭(始祖의 아버지를 제사하면서 시조를 함께 配享하여 지내는 제사)․嘗弟(종묘 時祭 중에 가을 제사 인데, 여기서는 四時의 제사를 대표하여 말한 것임)의 意義에 밝으면, 나라를 다스리는 일은 손바닥을 들여다 보듯 쉬울 것이다.”

郊祭天 社祭地 不言后土者 省文也

朱子曰周禮只說祀昊天上帝不說祀后土先儒說祭社便是如郊特牲而社稷大牢又如用牲于郊牛二乃社于新邑此乃明驗五峯言無北郊只社便是祭地此說却行○新安陳氏曰首句提郊與社則次句宜云所以事上帝后土也今不然乃省文

禘天子宗廟之大祭 追祭太祖之所自出於太廟而以太祖配之也

詳見語問禘章太祖卽始祖也

嘗秋祭也四時皆祭擧其一耳禮必有義對擧之互文也示與視同視諸掌言易[去聲]見也此與論語文意大同小異記有詳略耳

此申言武王與周公能盡中庸之道○朱子曰游氏說郊社之禮所謂惟聖人爲能饗帝禘嘗之義所謂惟孝子爲能饗親意思甚周密○譚氏曰治道不在多端在夫致敬之間而已當其執圭幣以事上帝之時其心爲何如當其奠斝以事祖宗之時其心爲何如是心也擧皆天理無一毫人偽介乎其間鬼神之情狀天地萬物之理聚見於此推此心以治天下何所往而不當○雙峯饒氏曰序昭穆序爵序事序齒下爲上此親親長長貴貴尊賢慈幼逮賤之道便是治天下之經敬其所尊敬也愛其所親仁也事死亡如生存誠也盡是三者孝也仁孝誠敬指心而言是又治天下之本一祭祀之間而治天下之道具於此故結之曰明乎此者治國其如示諸掌乎○雲峯胡氏曰上文孝之至也已結了達孝二字此又別是一意蓋上章與此章上文專以宗廟之禮言此則兼以郊禘之禮言周公制爲禮法未嘗不通上下之情亦未嘗不嚴上下之分祭祀之禮通上下得行事上帝惟天子得行之故特先後而言之曰此所以事上帝也此所以祀乎其先也名分截然不可犯也明乎郊社之禮胡爲先郊而後社郊祭天惟天子得行之社則自侯國以至於庶人各有社上下可通行也明乎禘嘗之義胡爲先禘而後嘗禘大祭惟天子得行之嘗宗廟之秋祭上下可通行也前章末言三年之喪庶人得以通乎天子必有父也此章末言郊禘之祭諸侯不得以通乎天子必有君也但言周公之制禮如此而不足於魯之郊禘非禮其意自見於不言之表此所以爲聖人之言也○張氏存中曰禮記王制天子諸侯宗廟之祭春曰礿夏曰禘秋曰嘗冬曰烝此蓋夏殷之祭名周則改之春曰祠夏曰礿秋冬同詩小雅曰禴祠烝嘗于公先王此乃周四時祭宗廟之名也祭統所載與王制同礿禴同

右第十九章

雙峯饒氏曰 以上八章 自第十二章 至此 皆以道之費隱言當爲第三大節

20

哀公이 問政한대

哀公이 정사를 물으니,

哀公 魯君名蔣

子ㅣ 曰 文武之政이 布在方策하니 其人이 存 則其政이 擧하고 其人이 亡 則其政이 息이니라

공자께서 다음과 같이 말씀하셨다. “문왕과 무왕의 정사가 책에 실려 있으니, 그것을 행할 사람이 있으면 그러한 정사가 행해지고, 그것을 행할 사람이 없으면 그러한 정사도 없는 것입니다.

方 版也 策 簡也

葉氏少蘊曰 木曰方 竹曰策 策大而方小 聘禮束帛加書百名以上書於策不及百名書於方旣夕禮書賵於方書遺於策蓋策以衆聯方一而已

息 猶滅也 有是君有是臣 則有是政矣

人道는 敏政하고 地道는 敏樹하니 夫政也者는 蒲盧也ㅣ니라[夫音扶]

다스리는 사람의 道(심리, 덕성)는 정치에 신속하게 나타나고 땅의 성분(地質)은 나무에 신속하게 나타나니, 무릇 정치의 효과는 금방 자라는 갈대처럼 신속하게 나타나는 것입니다.

敏 速也 蒲盧 沈括以爲蒲葦 是也 以人立政 猶以地種樹 其成速矣 而蒲葦 又易[去聲下同]生之物 其成 尤速也 言人存政擧 其易如此

顧氏曰 以蒲葦喩政之敏猶孟子以置郵喩德之速

故로 爲政이 在人하니 取人以身이오 脩身以道ㅣ오 脩道以仁이니라

따라서 정치를 하는 것은 훌륭한 신하를 얻는 데에 달려 있는데, 훌륭한 신하를 얻기 위해서는 임금이 자신을 닦아야 하고 자신을 닦기 위해서는 道를 닦아야 하고 도를 닦기 위해서는 仁해야 하는 것입니다.

此承上文人道敏政而言也 爲政在人 家語作爲政在於得人 語意尤備 人謂賢臣 身指君身 道者 天下之達道 仁者 天地生物之心 而人得以生者 所謂元者善之長[上聲]也

此句 見易乾文言

○朱子曰 元亨利貞 皆是善 而元則爲善之長 亨利貞 皆是那裏來 仁義禮智 亦皆善也 而仁則爲萬善之首 義禮智皆 從這裏出爾

言人君爲政在於得人而取人之則又在脩身

三山陳氏曰 爲政雖在得賢 然使吾身 有所未脩 則取舍不明 無以爲取人之則

能仁其身 則有君有臣 而政無不擧矣

問仁亦是道如何說脩道以仁朱子曰道是泛說仁是切要底道是統言義理公共之名仁是直指人心親切之妙

○問這箇仁字是偏言底曰仁者人也親親爲大如此說則是偏言

○象山陸氏曰仁人心也人者政之本身者人之本心者身之本不造其本而從事其末不可得而治矣

○西山眞氏曰道與仁非有二致道者衆理之總名仁者一心之全德志乎道而弗他知所向矣仁則其歸宿之地而用功之親切處也

○新安陳氏曰仁其身三字精妙以三字包括脩身以道脩道以仁八字脩道以仁如志道據德而依於仁脩身工夫至於以仁可謂能仁其身而身與仁爲一矣能仁其身則君身脩是有君也以身爲取人之準則則得其人是有臣也有君有臣則人存而宜乎政擧此所以繳結上文照應前有是君有是臣則有是政之說

○新安倪氏曰此仁字以上文觀之曰脩身以道脩道以仁是自身上說歸心上兼心之德愛之理而言故章句曰仁者天地生物之心而人得以生者所謂元者善之長也而眞氏亦曰仁者一心之全德以下文觀之曰仁者人也親親爲大是又從身上說到親親上方以愛之理言故章句曰人指人身而言具此生理自然便有惻怛慈愛之意而朱子亦曰是偏言詳玩之則可見矣

仁者는 人也ㅣ니 親親이 爲大하고 義者는 宜也ㅣ니 尊賢이 爲大하니 親親之殺와 尊賢之等이 禮所生也ㅣ니라[殺去聲]

仁은 사람(사람의 마음)인데, 그것을 표하는 것으로는 친족을 친애하는 것이 가장 중요하고, 義는 합당하는 뜻인데, 합당한 것으로는 賢者를 존경하는 것이 가장 중요합니다. 그런데 친족에 대한 친애에도 차이가 있고 현자에 대한 존경에도 차등이 있기 마련이므로 여기에서 禮가 생겨나는 것입니다.

人指人身而言 具此生理 自然便有惻怛[當葛反]慈愛之意 深體味之 可見

朱子曰以生字說仁生自是上一節事當求天地生我底意我如今須要自體認得○西山眞氏曰人之所以爲人以其有此仁也有此仁而後命之曰人不然則非人矣○雙峯饒氏曰人字之義難訓但凡字須有對待卽其所對之字觀之其義可識孔子曰未能事人焉能事鬼此人字正與鬼字相對生則爲人死則爲鬼仁是生底道理所以以人訓仁人若不仁便是自絶其生理○東陽許氏曰仁者人也此是古來第一箇訓字言混成而意深密深體味之則具人之形必須盡乎仁其所以盡仁則不過盡人道而已

宜者 分別[彼列反]事理 各有所宜也 禮則節文 斯二者而已

朱子曰 宜指事物當然之理道理宜如此節者等級也文者不直截而回互之貌是裝裹得好如升降揖遜

○問脩道以仁繼以仁者人也何爲下面又添說義禮曰仁便有義陽便有陰親親仁之事尊賢義之事親之尊之其中自有箇降殺等差這便是禮親親在父子如此在宗族如彼所謂殺也尊賢有當事之者有當友之者所謂等也

○北溪陳氏曰 親親則有隆殺三年與期功緦是也尊賢亦有等級如大賢爲吾師次賢爲吾友是也纔有隆殺等級便有節文而禮生乎其間矣禮所以節文斯二者使無過不及之患節則無大過文則無不及也

○雙峯饒氏曰 等殺是人事禮是天理人事之輕重高下皆天理有以節文之

在下位하야 不獲乎上이면 民不可得而治矣리라

鄭氏曰 此句在下 誤重[平聲]在此

故러 君子ㅣ 不可以不脩身이니 思脩身인댄 不可以不事親이오 思事親인댄 不可以不知人이오 思知人인댄 不可以不知天이니라

그러므로 다스리는 사람은 자신을 닦지 않아서는 안 되는데, 자신을 닦으려고 생각한다면 어버이를 섬기지 않아서는 안 되고, 어버이를 섬기려고 생각한다면 사람(사람의 마음)을 몰라서는 안 되고, 사람(사람의 마음)을 알려고 생각한다면 하늘의 이치를 몰라서는 안 되는 것입니다.

爲政在人 取人以身 故不可以不脩身 脩身以道 脩道以仁 故思脩身 不可以不事親

事親 卽是以親親之仁事其親

欲盡親親之仁必由尊賢之義 故又當知人

陳氏曰 知人有賢否之別賢者近之不肖者遠之有師友之賢則親親之道益明與不肖處則必辱其身以及其親矣

親親之殺 尊賢之等 皆天理也 故又當知天

程子曰不知天則於人之愚智賢否有所不能知雖知之有所不盡故思知人不可以不知天不知人則所親者或非其人所由者或非其道而辱身危親者有之故思事親不可以不知人故曰不信乎友不悅乎親矣

○朱子曰此一節却是倒看根本在脩身然脩身得力處却是知天知天是物格知至知得箇自然道理學若不知天便記得此又忘彼得其一失其二未知天見事頭緖多旣知天了這裏便都定這事也定那事也定

○知天是起頭處能知天則知人事親脩身皆得其理矣聞見之知非眞知也只要知得到信得及如君之仁子之孝之類人所共知而多不能盡者非眞知故也

○三山陳氏曰脩身而不本於事親則施之無序失爲仁之本矣事親之仁不由尊賢之義則善惡不明失事理之宜矣事親知人而等殺不明不知天理者也書曰天秩有禮故於此又當知天所謂秩卽等殺也自禮所生也以上推其理之所由生自君子不可不脩身以下繹其義之所以貫

○雙峯饒氏曰孔子對哀公之語至不可不知天處其間項目雖多然大意不過兩節而已始言政之擧息在乎人而其下自爲政在人推之以至於脩道以仁所以明爲政之本在於仁也繼言仁義之等殺生乎禮而其下自君子不可不脩身推而至於不可不知天所以又明爲仁之端在於智也故兩節各以故字承之蓋爲下明善誠身張本明善智也誠身仁也問章首專歸重於人而以人訓仁下文又說義說禮今又謂爲仁以智爲先何也曰義者仁之對有箇仁自然有箇義禮又節文斯二者禮者天理自然之節文不是人安排故於事親知人歸宿於知天然非智不能知故末句發兩知字前賢截從知天斷朱子合作一章亦有深意九經與爲政相應前面說脩身親親尊賢故後面九經節節發明脩身也尊賢也親親也只是此三者爲網目敬大臣體羣臣懷諸侯乃自尊賢之等推之也子庶民來百工柔遠人乃自親親之殺而推之也天下之達道五便是脩身之道天下之達德三便是事親之仁知天之智只添得箇勇字

○雲峯胡氏曰上文脩道以仁卽是率性之道知天之天字卽是天命之性但天命之性是渾然者此從等殺上說是粲然者然其粲然者卽其渾然者亦非有二天也

天下之達道ㅣ 五에 所以行之者는 三이니 曰 君臣也,父子也,夫婦也,昆弟也,朋友之交也五者는 天下之達道也ㅣ오 知仁勇三者는 天下之達德也ㅣ니 所以行之者는 一也ㅣ니라[知去聲]

천하 공통의 道[達道]가 다섯 가지인데, 이것을 행할 수 있는 것은 세 가지입니다. 君臣과 父子와 夫婦와 兄弟와 朋友의 사귐, 이 다섯 가지는 천하 공통의 道이고, 智, 仁, 勇, 세 가지는 천하 공통의 德[達德]입니다. 이 德으로 이 道를 행하기 위해서는 하나가 있어야 하는데, 바로 誠(진실)입니다.

達道者 天下古今所共由之路 卽書所謂五典 孟子所謂父子有親,君臣有義,夫婦有別[彼列反],長[上聲]幼有序,朋友有信 是也 知 所以知[如字]此也 仁 所以體此也 勇 所以强此也

此字 指五達道 體 謂以身體而躬行之

謂之達德者 天下古今所同得之理也 一則誠而已矣 達道 雖人所共由 然無是三德 則無以行之 達德 雖人所同得 然一有不誠 則人欲間[去聲]之 而德非其德矣 程子曰 所謂誠者 止是誠實 此三者 三者之外 更別無誠

朱子曰 知底屬智 行底屬仁 勇 是勇於知勇於行 仁智了非勇便行不到

○知仁勇 是做的事 誠是行此三者眞實的心

○蔡氏曰 達道本於達德達德又本於誠誠者達道達德之本而一貫乎達道達德者也

○西山眞氏曰道雖人所共由然其智不足以及之則君當仁臣當敬之類未必不昧其所以然知及之而仁不能守仁守之而勇不能斷則於當行之理或奪於私欲或蔽於利害以至蔑天常敗人紀者多矣德雖人所同得然或不誠而勉强矯飾則知出於術數仁流於姑息勇過於强暴而德非其德矣故行之必本於誠一者誠也三者皆眞實而無妄是之謂誠○雲峯胡氏曰虞書曰五敎曰五典未嘗列五者之目至此則曰天下之達道五始列其目言之蓋曰天叙有典是言天命之性不離此五者曰敬敷五敎是言脩道之敎不離此五者此曰達道是言率性之道不離乎此五者也

或生而知之하며 或學而知之하며 或困而知之하나니 及其知之하야는 一也ㅣ니라 或安而行之하며 或利而行之하며 或勉强而行之하나니 及其成功하야는 一也ㅣ니라[强上聲]

어떤 사람은 태어나면서 이것(達道)을 알고, 어떤 사람은 배워서 이것을 알고, 어떤 사람은 편안히 이것을 행하고, 어떤 사람은 이롭게 여겨 이것을 행하고, 어떤 사람은 애써 노력하여 이것을 행하지만, 이루고 난 뒤에는 똑같은 것입니다.

知之者之所知行之者之所行謂達道也以其分[扶問反]而言則所以知者知[去聲下知也同]也所以行者仁也所以至於知之成功而一者勇也

知之透徹行之成功便是勇

以其等而言則生知安行者知也

如舜之大知

學知利行者仁也

如顔子之克復爲仁

困知勉行者勇也

困知勉行非勇則做不徹

○朱子曰生知安行主於知而言不知如何行安行者只是安而行之不用著力然須是知得乃能行得也學知利行主行而言雖是學而知得然須著意去力行則所學而知得者不爲徒知也○問諸說皆以生知安行爲仁學知利行爲知先生獨反是何也曰論語說仁者安仁知者利仁與中庸說知仁勇意思自別生知安行便是仁在知中學知利行便是仁在知外旣是生知必能安行所以謂仁在知中若是學知便是知得淺些子須是力行方始到仁處所以謂仁在知外○生知安行以知爲主學知利行以仁爲主困知勉行以勇爲主○北溪陳氏曰就知仁勇等級而言之生知安行爲知知主於知就知上放重蓋先能知之而後能行之也學知利行爲仁仁主於行以行處爲重故知得須是行得也困知勉行爲勇此氣質昏懦之人昏不能知懦不能行非勇則不足以進道○雙峯饒氏曰生知安行隱然之勇學知利行非勇不可到困知勉行全是勇做出來

蓋人性雖無不善而氣禀有不同者故聞道有蚤莫[與早暮同]行道有難易[去聲]然能自强[如字]不息則其至一也

陳氏曰人性雖無不善而氣禀有不同惟其有淸濁厚薄之分所以有知行三等之別上等之人禀氣淸明所以義理昭著不待敎而後知故曰生知賦質純粹所以安於義理不待學習而能故曰安行此聖人地位也其次者淸多而濁少於事物當然之理必待學而後知故曰學知賦質純多而駁少蓋眞知道理而篤好之如嗜欲然故曰利行此大賢地位也又有一等人禀氣濁多而淸少須是困心衡慮然後發憤以求知故曰困知賦質駁多而純少未能利行且須黽勉强力而爲之故曰勉行此又其次等人地位也凡此皆其氣質之不同者然本然之性無有不善或生知或學知或困知及已知處則一般或安行或利行或勉行及其行之成功則一般至此爲能復其本然之初矣

呂氏曰所入之塗雖異而所至之域則同此所以爲中庸若乃企生知安行之資爲不可幾[平聲]及輕困知勉行謂不能有成此道之所以不明不行也

雲峯胡氏曰以其分而言是說知行之屬有先後以其等而言是說氣質之屬有高下至於知之成功而一是知行之功足以變化氣質天命之性本一也至是則不見其氣質之不一者惟見其天命之本一者矣知行之不可不勇也如此夫

子曰 好學은 近乎知하고 力行은 近乎仁하고 知恥는 近乎勇이니라[好近乎知之知並去聲]

(공자께서 말씀하셨다.) 배우기를 좋아하면[好學] 智에 가깝고, 힘써 행하면[力行] 仁에 가깝고, 부끄러움을 알면[知恥] 勇에 가깝습니다.

子曰 二字 衍文 ○此言未及乎達德 而求以入德之事

朱子曰上旣言達德之名恐學者無所從入故又言其不遠者以示之使由是而求之則可以入德也聖人之言淺深遠近之序不可差欠如此○西山眞氏曰旣言三達德又敎以入德之路夫知必上智仁必至仁勇必大勇然後爲至然豈易遽及哉苟能好學不倦則亦近乎智力行不已則亦近乎仁以不若人爲恥則亦近乎勇蓋好學所以明理力行所以進道知恥所以立志能於此三者用功則三達德庶可漸至矣

通上文三知爲知[去聲下非知同]三行爲仁 則此三近者 勇之次也

節齋蔡氏曰三知主知三行主仁三近主勇生知者知之知也學知者仁之知也困知者勇之知也安行者仁之仁也利行者知之仁也勉行者勇之仁也好學者知之勇也力行者仁之勇也知恥者勇之勇也

呂氏曰 愚者自是而不求自私者徇人欲而忘返懦[奴臥奴亂二反]者甘爲人下而不辭故好學非知然足以破愚力行非仁然足以忘私

朱子曰仁則力行工夫多知則致知工夫多好學近乎知力行近乎仁意自可見○三山陳氏曰所謂力行足以忘私者蓋世之怠惰不爲者皆所以自便其所欲故曰私○問此章以力行言仁前章服膺勿失又以守言仁私者雙峯饒氏曰守也屬行以擇爲知則當以守爲仁以知爲知則當以行爲仁各有所當問守與行如何屬仁曰仁者無私欲心無私欲然後能守能行今人行不去只是被私欲牽制守不住只是被私欲牽引耳○問呂氏元本云自私者以天下非吾事朱子改之曰自私者徇人欲而忘返如何蛟峯方氏曰呂公以公爲仁有我爲不仁力行雖未是仁然足以去我朱子以純乎天理爲仁有欲便是不仁力行足以去欲故近仁呂氏就愛上用上說仁朱子就本體上說仁也

知恥非勇 然足以起懦

朱子曰知恥如舜人也我亦人也舜爲法於天下可傳於後世我猶未免爲鄕人也是則可憂也旣恥爲鄕人進學安得不勇○雲峯胡氏曰達德自是人所同得之理而此復以其近者言之誘人之進也蓋雖昏惰之極亦未有不進者但患無恥耳周子曰必有恥則可敎侯氏曰知恥非勇也能恥不若人則勇矣嗚呼彼悠悠者豈非無恥之甚哉○東陽許氏曰非知非仁非勇不曰不是知仁勇蓋知仁勇是德已至之定名若好學力行知恥亦知仁勇之事但未全爾此體貼三近字說

知斯三者 則知所以脩身이오 知所以脩身 則知所以治人이이오 知所以治人 則知所以治天下國家矣리라

그러니 이 세 가지[好學, 力行, 知恥]를 알면 자신을 닦는 방법(위에서 말한 道)을 알게 되고, 자신을 닦는 방법을 알게 되면 사람을 다스리는 방법(사람의 마음을 알고 대처하는 방도)을 알게 되고, 사람을 다스리는 방법을 알게 되면 천하와 국가를 다스리는 방법을 알게 되는 것입니다.

斯三者 指三近而言 人者 對己之稱 天下國家 則盡乎人矣 言此以結上文脩身之意 起下文九經之端也

雲峯胡氏曰黃氏云此章當一部大學大學以脩身爲本此章自首至此皆以脩身爲要上文言脩身而曰不可不知天者卽大學逆推脩身之工夫至於格物致知者也此言脩身而曰治人治天下國家者卽大學順推脩身之功效至於家齊國治天下平者也

凡爲天下國家ㅣ 有九經하니 曰 脩身也와 尊賢也와 親親也와 敬大臣也와 體羣臣也와 子庶民也와 來百工也와 柔遠人也와 懷諸侯也ㅣ니라

무릇 천하와 국가를 다스리는 데에는 아홉 가지 떳떳한 방도가있으니, 자신을 닦는 것, 賢者를 존중하는 것, 친족을 친애하는 것, 大臣을 공경하는 것, 신하들의 입장에서 이해하는 것, 백성들을 자식처럼 사랑하는 것, 百工(전문가)들을 우대하여 오게 하는 것, 먼 지방 사람들을 너그러이 대하는 것, 제후들을 따뜻하게 포용하는 것입니다.

經 常也

廣平游氏曰經者其道有常而不可易其序有條而不可紊○三山陳氏曰施之治天下國家可以常行而不變故曰經○倪氏曰經者常也卽所謂庸也

體 謂設以身處[上聲]其地而察其心也 子如父母之愛其子也

雲峯胡氏曰羣臣相去踈遠休戚不相知必如以身處其地而察其心則可耳庶民相去尤遠休戚愈不可知必如父母之愛其子乃可耳體字子字皆心誠求之者也

柔遠人 所謂無忘賓旅者也

無忘賓旅本齊桓公葵丘載書中語○三山陳氏曰遠人非四夷乃商賈賓旅皆是離家鄕而來須寬恤之若謂四夷不應在諸侯之上

此列九經之目也 呂氏曰 天下國家之本在身 故脩身爲九經之本 然必親師取友然後 脩身之道進 故尊賢次之

三山陳氏曰下文旣有大臣又有羣臣而此先云尊賢者非臣之之謂正書所謂能自得師禮所謂當其爲師則不臣者也

道之所進 莫先其家 故親親次之 由家以及朝[音潮]廷 故敬大臣,體羣臣次之 由朝廷以及其國 故子庶民,來百工次之 由其國以及天下 故柔遠人,懷諸侯次之 此九經之序也

問中庸九經 先尊賢而後親親何也 程子曰 道孰先於親親 然不能尊賢 則不知親親之道

○陳氏曰 經有九 其實 總有三件 三件合來共歸一件 蓋敬大臣,體羣臣 其本從尊賢來 子庶民,來百工,柔遠人,懷諸侯 其本從親親來 而親親尊賢之本 又從脩身來

視羣臣 猶吾四體 視百姓 猶吾子 此視臣視民之別[彼列反]也

朱子曰 體羣臣章句與呂說體字雖小不同然呂說大意自好不欲廢也○新安陳氏曰視臣猶四體移之股肱大臣豈不可乎朱子所訓不可易矣觀下文忠信重祿所以勸士釋云待之誠而養之厚蓋以身體之而知其所賴乎上者如此也則體字謂以身處其地而察之可移易否乎

脩身則道立하고 尊賢則不惑하고 親親則諸父昆弟ㅣ 不怨하고 敬大臣 則不眩하고 體羣臣 則士之報禮ㅣ 重하고 子庶民 則百姓이 勸하고 來百工 則財用이 足하고 柔遠人 則四方이 歸之하고 懷諸侯 則天下ㅣ 畏之니라

자신을 닦으면 道가 확립되고, 현자를 존중하면 의혹되는 일이 없고, 친족을 친애하면 叔父와 형제들이 원망하지 않고, 대신을 공경하면 국정이 혼란하지 않고, 신하들의 이밪ㅇ에서 이해하면 관료들이 예우에 크게 보답하고, 백성들을 자식처럼 사랑하면 백성들이 서로 권면하게 되고, 백공을 우대하여 오게 하면 財貨가 풍족해지고, 먼 지방 사람들을 너그러이 대하면 사방에서 귀의해 오고, 제후들을 따뜻하게 포용하면 천하가 두려워하며 복종하게 될 것입니다.

此言九經之效也 道立 謂道成於己而可爲民表

新安陳氏曰 表 儀也 如書所謂表正萬邦之表

所謂皇建其有極是也

書洪範五皇極皇建其有極

不惑 謂不疑於理

新安陳氏曰 得賢以師資講明 故不疑於理

不眩[音縣] 謂不迷於事

北溪陳氏曰 不惑是理義昭著無所疑也不眩是信任專政事擧無所眩迷也

敬大臣 則信任專而小臣不得以間[去聲]之 故臨事而不眩也 來百工 則通功易事 農末相資 故財用足

농말(農末) : 

朱子曰若百工聚則事事皆有豈不足以足財用乎如織紝可以足布帛工匠可以足器皿之類○雙峯饒氏曰財用是兩字財是貨財用是器用一人之身豈能百工之所爲備如農夫之耕農器缺一不可農得用以生財工得財以贍用推此可見其餘蓋農工相資則上下俱足

柔遠人 則天下之旅 皆悅而願出於其塗 故四方歸 懷諸侯 則德之所施[去聲]者博 而威之所制者廣矣 故曰 天下畏之

陳氏曰報禮重君視臣如手足臣視君如腹心也百姓勸君待民如子則民愛君如父母庶民子來是也

○雲峯胡氏曰道卽前五者天下之達道立是吾身於此五者各盡其道而民皆於吾身取則也章句以爲卽是皇建其有極皇極建而九疇叙君道立而九經行其旨一也尊賢尤與脩身相關脩身則道成於己尊賢則見道分明而無疑章句曰此九經之效也道立是脩身之效以下皆道立之效

齊明盛服하야 非禮不動은 所以脩身也ㅣ오 去讒遠色하며 賤貨而貴德은 所以勸賢也ㅣ오 尊其位하며 重其祿하며 同其好惡는 所以勸親親也ㅣ오 官盛任使는 所以勸大臣也ㅣ오 忠信重祿은 所以勸士也ㅣ오 時使薄斂은 所以勸百姓也ㅣ오 日省月試하야 旣[희]禀稱事는 所以勸百工也ㅣ오 送往迎來하며 嘉善而矜不能은 所以柔遠人也ㅣ오 繼絶世하며 擧廢國하며 治亂持危하며 朝聘以時하며 厚往而薄來는 所以懷諸侯也ㅣ니라[齊側皆反去上聲遠好惡斂並去聲旣許氣反省悉井反禀彼錦力錦二反稱去聲朝音潮]

심신을 재계하여 깨끗이 하고 옷차림을 단정히 하여 禮가 아니면 움직이지 않는 것은 자신을 닦는 방법이며, 참소하는 자를 버리고 여색을 멀리 하며, 재물을 천시하고 德을 존중하는 것은 현자를 권면하는 방법이며, 지위를 높여 주고 녹봉을 많이 주며, 그와 好惡를 함께하는 것은 친족을 친애하도록 권면하는 방법이며, 官屬을 많이 두어 마음대로 부릴 수 있게 하는 것은 대신을 권면하는 방법이며, 忠信(성심)으로 대하고 녹봉을 많이 주는 것은 관료들을 권면하는 방법이며, 때를 가려 부역을 시키고 세금을 적게 거두는 것은 백성들을 권면하는 방법이며, 날마다 살펴보고 달마다 시험하여 일의 성과에 맞게 급여를 주는 것은 백공을 권면하는 방법이며, 가는 사람을 잘 보내고 오는 사람을 따뜻이 맞이하며, 잘하는 사람을 가상히 여기고 못하는 사람을 가엾게 여기는 것은 먼 지방 사람들을 너그러이 대하는 방법이며, 끊어진 代를 이어주고 廢해진 나라를 일으켜 다시 세워 주며, 어지러운 나라를 다스려 주고 위태로운 나라를 붙들어 주며, 朝會와 聘問을 제대에 하며, 보내는 예물은 후하게 하고 받는 예물은 가볍게 하는 것은 제후들을 따뜻하게 포용하는 바법입니다.

此言九經之事也

北溪陳氏曰九經之事是做工夫處齊齊其思慮明明潔其心齊明以一其内盛服以肅其外内外交相養也齊明盛服是靜而未應接之時以禮而動是動而已應接之時動靜交相養也如此所以脩身○雲峯胡氏曰齊明盛服靜而敬也卽首章戒懼存養之事非禮不動動而敬也卽首章愼獨省察之事

官盛任使 謂官屬衆盛 足任使令[平聲]也 蓋大臣不當親細事 故所以優之者如此 忠信重祿 謂待之誠而養之厚 蓋以身體之而知其所賴乎上者如此也 旣讀曰餼 餼禀 稍[去聲]食也

周禮天官宮正幾其出入均其稍食○内宰掌書版圖之法以治王内之政令均其稍食分其人民以居之稍食吏祿廪也稍者出物有漸之謂○朱子曰餼牲餼也如今官員請受有生羊肉禀卽廪給折送錢之類是也

稱事 如周禮槀[古老反]人職曰 考其弓弩以上下其食 是也

夏官槀人掌受財于職金以齎音咨其工弓六物爲三等弩四物亦如之矢八物皆三等箙亦如之箙盛矢器春獻素秋獻成書其等以饗工乘其事試音考其弓弩以上下其食而誅賞乃入工于司弓矢及繕人槀讀爲芻槀之槀箭幹謂之槀○新安陳氏曰食必與事稱有功不可負無功不可濫

往則爲[去聲]之授節以送之

朱子曰遠人來至去時有節以授之過所在爲照如漢之出入關者用繻唐謂之給過所是也

來則豐其委[去聲]積[子賜反]以迎之

新安陳氏曰委積畜聚也周禮遺人掌牢禮委積註云委積謂牢米薪芻給賓客又司徒註少曰委多曰積

朝 謂諸侯見[形甸反]於天子 聘 謂諸侯使大夫來獻 王制 比[毗至反]年 一小聘 三年一大聘 五年一朝[比年每年也] 厚往薄來 謂燕賜厚而納貢薄

凡爲天下國家ㅣ 有九經하니 所以行之者는 一也ㅣ니라

무릇 천하와 국가를 다스리는 데에는 아홉 가지 떳떳한 방도가 있는데, 이것이 행해지기 위해서 필요한 것은 단 하나 誠(진실)입니다.

一者 誠也 一有不誠 則是九者 皆爲虛文矣 此九經之實也

三山潘氏曰三德行之者一所以實其德九經行之者一所以實其事○雲峯胡氏曰脩身不實則欲得以間理尊賢不實則邪得以間正親親不實則踈得以間親推之莫不皆然○新安陳氏曰中庸一書誠爲樞紐論誠雖至誠者天之道處而始詳而誠之名已見於鬼神章誠之不可揜之一言誠之意已兩見於三德九經行之者一之二言矣誠之不可揜以實理言兩行之者一皆以實心言也

凡事ㅣ 豫則立하고 不豫則廢하나니 言前定則不跲하고 事前定則不困하고 行前定則不疚하고 道前定則不窮이니라[跲其劫反行去聲]

말삼이 전에 정하야시면 겁디 아니하고 일이 전에 정하야시면 곤티 아니하고 행이 전에 정하야시면 구티 아니하고

모든 일은 미리 준비되어 있으면 이루어지고, 미리 준비되어 있지 않으면 제대로 디ㅗ지 않는 것입니다. 말이 미리 준비되어 있으면 서슴지 않고, 이이 미리 준비되어 있으면 곤란해지지 않고, 행실이 미리 갖추어져 있으면 문제가 없고, 道가 미리 갖추어져 있으면 막힘이 없는 것입니다.

凡事 指達道達德九經之屬 豫 素定也 跲 躓[音致]也 疚 病也 此承上文 言凡事皆欲先立乎誠如下文所推是也

朱子曰言前定句句著實不脫空也纔一語不實便說不去事前定則不困閒時不曾做得臨時自是做不徹便至於困行前定則不疚若所行不前定臨時便易得屈折枉道以從人矣道前定則不窮此一句又連那上三句都包在裏面是有箇妙用千變萬化而不窮之謂事到面前都理會得○陳氏曰上凡事一句乃包達道達德九經而言下事前定一句乃指其事而言之也

○項氏曰言誠而必言豫者敎人素學之也知之素明行之素熟而後取之則不窮矣○雲峯胡氏曰上文言達道達德九經之所以行此則總言凡事之所以立蓋曰是誠也非一朝一夕之故戒懼愼獨養之者有素矣如此則先立乎誠而後事可立可立則可行矣章句以先立二字釋前定正與上二行字相應○新安陳氏曰四前定字所以申明上豫字也非以豫與前定爲誠乃是所當豫所當前定者謂先立乎誠也

在下位하야 不獲乎上이면 民不可得而治矣리라 獲乎上이 有道하니 不信乎朋友ㅣ면 不獲乎上矣리라 信乎朋友ㅣ 有道하니 不順乎親이면 不信乎朋友矣리라 順乎親이 有道하니 反諸身不誠이면 不順乎親矣리라 誠身이 有道하니 不明乎善이면 不誠乎身矣리라

아랫자리에 있으면서 윗사람에게 신임을 얻지 못하면 백성을 다스릴 수 없을 것입니다. 윗사람에게 신임을 얻는 데에는 방법이 있으니, 벗에게 신뢰를 받지 못하면 윗사람에게 신임을 얻지 못할 것입니다. 벗에게 신뢰를 받는 데에는 방법이 있으니, 부모에게 順하지 못하면 벗에게 신뢰를 받지 못할 것입니다. 부모에게 順하는 데에는 방법이 있으니, 자신을 반성해 보아서 진실하지 못하면 부모에게 순하지 못할 것입니다. 자신을 진실하게 하는 데에는 방법이 있으니, 善을 분명하게 알지 못하면 자신을 진실하게 하지 못할 것입니다.

此又以在下位者推言素定之意 反諸身不誠 謂反求諸身而所存所發 未能眞實而無妄也

朱子曰 反諸身是反求於心不誠是不曾實有此心如事親孝須實有這孝之心若外面假爲孝之事裏面却無孝之心便是不誠矣

○新安陳氏曰 所存所發指心而言所存靜而涵養時也所發動而應接時也

不明乎善 謂不能察於人心天命之本然

此又推本從天命謂性之源頭處來

而眞知至善之所在也

問凡事豫則立言與事行與道皆欲先定於其初則不跲不困不疚不窮斯有必然之驗故自不獲乎上不信乎朋友不順乎親而推之皆始於不誠乎身而已然則先立乎誠爲此章之要旨而不明乎善則不可以誠乎身矣今欲進乎明善之功要必格物以窮其理致知以處其義夫然後眞知善之爲可好而好之則如好好色眞知惡之爲可惡而惡之則如惡惡臭明善如此夫安得而不誠哉以是觀之則中庸所謂明善卽大學致知之事中庸之所謂誠身卽大學誠意之功要其指歸其理則一而已朱子曰得之○陳氏曰此一節又推明誠不可不前定之意須自誠身明善始緊要在於明善善者天命率性之本然須是格物致知眞知至善之所在否則好善不能如好好色惡惡不能如惡惡臭雖欲誠身而身不可得而誠矣故必明善乃能誠身至於事親信友獲上治民無所往而不通而達道達德九經凡事亦一以貫之而無遺矣○雙峯饒氏曰前言思脩身不可以不事親此曰身不誠不順乎親以入德之本言則脩身必先事親以成德之效言則身誠然後親順○雲峯胡氏曰此以在下位者言見得上文九經是在上位者中庸之道通上下皆當行也故上言尊賢此則言信乎朋友上言親親此則言順親上言脩身此則言誠身其道一也勉齋云此一章當一部大學誠身是包大學誠意正心脩身而言心是所存意是所發故章句釋誠身必兼所存所發言之上文曰知天而此曰明善善卽天命之性天命無有不善學者當知夫至善之所在是卽大學所謂格物致知也天不可不知善不可不明又見三德必以知爲先也

誠者는 天之道也ㅣ오 誠之者는 人之道也ㅣ니 誠者는 不勉而中하며 不思而得하야 從容中道하나니 聖人也ㅣ오 誠之者는 擇善而固執之者也ㅣ니라[中並去聲從七容反]

진실한 것은 하늘의 道이고, 진실하려고 하는 것은 사람의 道입니다. 진실한 사람은 노력하지 않아도 道에 맞고 생각하지 않아도 도를 알아 자연히 道에 부합되니, 이런 분은 聖人이고, 진실하게 하려는 자는 善을 택하여 굳게 지켜가는 자입니다.”

此承上文誠身而言 誠者 眞實無妄之謂 天理之本然也 誠之者 未能眞實無妄 而欲其眞實無妄之謂 人事之當然也 聖人之德 渾[上聲]然天理 眞實無妄 不待思勉而從容中道 則亦天之道也 未至於聖 則不能無人欲之私 而其爲德 不能皆實 故未能不思而得 則必擇善然後 可以明善

問明善擇善何者爲先朱子曰譬如十箇物事五箇善五箇惡須㨂此是善此是惡方分明

○東陽許氏曰擇善然後可以明善擇者謂致察事物之理明者謂洞明吾心之理合外内而言之擇善是格物明善是知至

未能不勉而中 則必固執而後 可以誠身 此則所謂人之道也

三山陳氏曰 善不擇則有誤認人欲爲天理者矣執不固則天理有時奪於人欲矣

不思而得 生知也 不勉而中 安行也 擇善學知以下之事 固執利行以下之事也

章句兩以下字該困知勉行在其中○朱子曰誠者天之道誠是實理自然不假脩爲者也誠之者人之道是實其實理則是勉而爲之者也孟子言萬物皆備於我便是誠反身而誠便是誠之反身只是反求諸己誠只是萬物具足無所虧欠○問在天固有眞實之理在人當有眞實之功聖人不思不勉而從容中道無非實理之流行則聖人與天爲一卽天之道也未至於聖人必擇善而後能明是善必固執然後能實是善此人事當然卽人之道也曰善○北溪陳氏曰天道人道有數樣分別且以上天言之維天之命於穆不已自元亨而利貞貞而復元萬古循環無一息之間凡天下之物洪纖高下飛潛動植青黃白黒萬古皆常然不易又如日往月來寒往暑來萬古皆然無一息之差繆此皆理之眞實處乃天道之本然也以人道相對誠之乃人分上事若就人論之則天道流行賦予於人而人受之以爲性此天命之本然者便是誠故五峯謂誠者命之道蓋人得天命之本然無非實理如孩提知愛及長知敬皆不思而得不學而能卽在人之天道也其做工夫處則盡己之忠以實之信凡求以盡其誠實乃人道也又就聖賢論之聖人生知安行純是天理徹内外本末皆眞實無一毫之妄不待勉而自中不待思而自得如人行路須照管方行得路中否則蹉向一邊去聖人如不看路自然路中行所謂從容中道此天道也自大賢以下氣禀不能純乎淸明道理未能渾然眞實無妄故知有不實須做擇善工夫行有不實須做固執工夫擇善是辨析衆理而求其所謂善致知之功也固執是所守之堅而不爲物所移力行之功也須是二者並進乃能至於眞實無妄此人道也○雙峯饒氏曰不勉而中安行之仁也不思而得生知之知也從容中道自然之勇也或疑從容非勇曰今有百鈞於此一人談笑而擧之力有餘也一人竭蹶而不能擧力不足也然則聖人之於道也衆皆勉强而已獨從容非天下之大勇而何擇善近知固執近仁而勇在其中論誠者則先仁而後知以成德之序言也論誠之者則先知而後仁以入德之序言也○雲峯胡氏曰自此以前十六章言誠之不可揜是以天道言誠上文誠身是以人道言誠所以於此總兩者言之曰誠者天之道誠之者人之道也不勉而中者安行之仁不思而得者生知之知從容中道者自然之勇此以上皆言知仁勇學者入德之事此以下兼言仁知勇聖人成德之事論語曰知者不惑仁者不憂勇者不懼學之序也此以上見之又曰仁者不憂知者不惑勇者不懼德之序也此以下見之下章盡性仁也前知知也無息勇也博厚仁也高明知也悠久勇也如地之持載仁也如天之覆幬知也如日月之代明四時之錯行勇也往往皆言仁知勇而於此始焉至論學知利行之事擇善爲知固執爲仁又依舊先知而後仁其所以開示學者至矣

博學之하며 審問之하며 愼思之하며 明辨之하며 篤行之니라

자신을 진실하게 하려면 널리 배우고, 자세히 묻고, 신중히 생각하고, 명확하게 분별하고, 독실히 행해야한다.

此誠之之目也 學問思辨 所以擇善而爲知[去聲]學而知[如字]也 篤行 所以固執而爲仁利而行也 程子曰 五者 廢其一 非學也

朱子曰五者無先後有緩急不可謂博學時未暇審問審問時未暇謹思謹思時未暇明辨明辨時未暇篤行五者從頭做將去初無先後也○陳氏曰擇善有博學審問愼思明辨工夫儘用功多固執只有篤行一件工夫是擇善處眞能知之則行處功自易也○雙峯饒氏曰學必博然後有以聚天下之見聞而周知事物之理問必審然後有以訂其所學之疑思必謹然後有以精硏其學問之所得而自得於心辨必明然後有以別其公私義利是非眞妄於毫釐疑似之間而不至於差繆擇善至此擇之可謂精矣如是而加以篤行則日用之間由念慮之微以達於事爲之著必能去利而就義取是而舍非不使一毫人欲之私得以奪乎天理之正而凡學問思辨之所得者皆有以踐其實矣所執如此其固爲何如此學知利行以求至於誠者之事也○項氏曰學而又問則取於人者詳思而又辨則求於心者精如是而後可以行矣

有弗學이어정 學之ᅟᅵᆫ댄 弗能을 弗措也하며 有弗問이어정 問之ᅟᅵᆫ댄 弗知를 弗措也하며 有弗思ㅣ언정 思之ᅟᅵᆫ댄 弗得을 弗措也하며 有弗辨이어정 辨之ᅟᅵᆫ댄 弗明을 弗措也하며 有弗行이언정 行之ᅟᅵᆫ댄 弗篤을 弗措也하야 人一能之어든 己百之하며 人十能之어든 己千之니라

배우지 않으면 몰라도 배울 바엔 능숙해지지 않고는 그만두지 않으며, 묻지 않으면 몰라도 물을 바엔 알지 않고는 그만두지 않으며, 생각하지 않으면 몰라도 생각을 할 바엔 깨닫지 않고는 그만두지 않으며, 분별하지 않으면 몰라도 분별할 바엔 명확하지 않고는 그만두지 않으며, 행하지 않으면 몰라도 행할 바엔 독실해지지 않고는 그만두지 않아야 한다. 남이 한 번에 능숙하게 하면 나는 백 번이라도 하고, 남이 열 번에 능숙하게 하면 나는 천 번이라도 해서 능숙해지도록 해야 할 것이다.

君子之學 不爲則已 爲則必要其成 故常百倍其功 此困而知 勉而行者也 勇之事也

朱子曰此一段是應上面博學之五句反說起如云不學則已學之弗能而定不休如云有不戰戰必勝矣之類也○陳氏曰學問思辨智之事篤行仁之事弗措勇之事○雙峯饒氏曰達道有五知此者曰知行此者曰仁勉於此者曰勇實知實行而實勉者曰誠博學審問愼思明辨以擇乎善所以求實知也篤行以固執之所以求實行也五弗措所以求實勉之也知之實行之實勉之實則達德之實體立而達道之實用行矣

果能此道矣면 雖愚ㅣ나 必明하며 雖柔ㅣ나 必强이니라

만약 이런 방식으로 해 나갈 수만 있다면아무리 우매한 사람도 반드시 명민하게 되고 아무리 유약한 사람도 반드시 강해지게 될 것이다.

明者 擇善之功 强者 固執之效

朱子曰雖愚必明是致知之效雖柔必强是力行之效○新安陳氏曰自人一能之以下乃子思子喫緊爲氣質昏弱者言果能此道一句尤警策只恐不能百倍其功耳若眞能於此五者下百倍於人之功則學力之至到決可變化氣質之昏弱矣子思子豈欺我哉

呂氏曰 君子所以學者 爲[去聲]能變化氣質而已 德勝氣質 則愚者可進於明 柔者可進於强 不能勝之 則雖有志於學 亦愚不能明 柔不能立而已矣 蓋均善而無惡者 性也 人所同也 昏明强弱之禀不齊者才也 人所異也 誠之者 所以反其同而變其異也 夫[音扶]以不美之質求變而美 非百倍其功 不足以致之 今以鹵[音魯]莽[莫古莫後二反]滅裂之學

莊子則陽篇君爲政焉勿鹵莽治民焉勿滅裂昔予爲禾耕而鹵莽之則其實亦鹵莽而報予芸而滅裂之其實亦滅裂而報予鹵莽不用心也滅裂輕薄也

或作或輟 以變其不美之質 及不能變 則曰天質不美 非學所能變 是果於自棄 其爲不仁 甚矣

新安陳氏曰成己仁也進學不勇卒也不能成己是自棄其身於不肖之歸非不仁而何○朱子曰某年十五六時見呂與叔解得此段痛快讀之未嘗不竦然警厲奮發人若有向學之志須是如此做工夫方得○雲峯胡氏曰前曰鮮能曰不可能此能百倍其功則果能此道矣雖愚必明亦可謂知矣充之而義精可也雖柔必强亦可謂仁矣充之而仁熟可也以此見得中庸非不可能能之者在乎人人之所以能之者在乎勇

右第二十章 此引孔子之言 以繼大舜文武周公之緖 明其所傳之一致擧而措之亦猶是爾

陳氏曰此說孔子能盡中庸之道子思引此以明道統之傳也○雲峯胡氏曰上章所述文武周公皆是擧而措之之事此引孔子之言謂所傳一致使得擧而措之則亦猶是耳至第三十章曰仲尼祖述堯舜憲章文武則愈可見其所傳之一致焉○新安陳氏曰論語堯曰篇歷叙堯舜禹湯武王之事而以孔子答子張問政繼之子思此章正此意也

蓋包費隱兼小大 以終十二章之意

或問章句第十六章 兼費隱包大小而言 至此 則曰包費隱兼小大 何也 雲峯胡氏曰 十六章則兼費隱而言 不言小大而包小大於其中 此章則兼小大而言不言費隱而包費隱在其中 兼字包字 各有攸當也

章内語誠始詳 而所謂誠者 實此篇之樞紐[女九反]也

如戶之有樞 如衣之有紐

○黃氏曰 中庸著一誠字鎖盡

○格庵趙氏曰 中庸一篇 無非說誠自篇首至十六章始露出誠字然專說鬼神是以天道言至此章說許多事末乃說誠身工夫乃是人道自此以下數章分說天道人道極爲詳悉

又按孔子家語 亦載此章而其文尤詳 成功一也之下 有公曰子之言 美矣至矣 寡人實固不足以成之也 故其下復以子曰 起答辭 今無此問辭而猶有子曰二字 蓋子思刪其繁文 以附于篇而所刪有不盡者 今當爲衍文也 博學之以下 家語無之 意彼有闕文 抑此或子思所補也歟

家語哀公問政於孔子孔子對曰文武之政云云其人亡則其政息天道敏生人道敏政地道敏樹夫政也者猶蒲盧也待化以成故爲政在於得人取人以身脩身以道脩道以仁云云親親之殺尊賢之等禮所以生也禮者政之本也是以君子不可以不脩身云云及其成功一也公曰子之言美矣至矣寡人實固不足以成之也孔子曰好學近乎知云云知所以治人則能成天下國家者矣公曰政其盡此而已乎孔子曰凡爲天下國家有九經云云懷諸侯則天下畏之公曰爲之奈何孔子曰齊明盛服云云爵其能重其祿同其好惡所以篤親親也云云從容中道聖人之所以定體也誠之者擇善而固執之者也公曰子之敎寡人備矣敢問行之所始孔子曰立愛自親始敎民睦也立敬自長始敎民順也敎之慈睦而民貴有親敎以敬而民貴用命民旣孝於親又順以聽命措諸天下無所不可公曰寡人旣聞此言也懼不能果行而獲罪咎○朱子曰前輩多是逐段解去某初讀時只覺首段合與次段首意相接如云政也者蒲盧也故爲政在人取人以身脩身以道脩道以仁便說仁者人也親親爲大義者宜也尊賢爲大都接統說去又思脩身段後便繼以天下之達道五知此三者段後便繼以爲天下國家有九經亦似相接續自此推去疑只是一章後讀家語方知是孔子一時間所說乃是本來一段也

21

自誠明을 謂之性이오 自明誠을 謂之敎ㅣ니 誠則明矣오 明則誠矣니라

진실함으로 말미암아 善에 밝은 것을 ‘性(본성의 이치)’이라고 하고, 善을 밝힘으로 말미암아 진실해지는 것을 ‘敎(교육의 힘)’라고 하는데, 진실하면 사리에 밝고 사리에 밝으면 진실해지는 것이다.

自 由也 德無不實 而明無不照者 聖人之德 所性而有者也[如孟子謂堯舜性之之性] 天道也 先明乎善而後 能實其善者 賢人之學 由敎而入者也 人道也

朱子曰此性字是性之也此敎字是學之也與首章天命謂性脩道謂敎二字義不同○葉氏曰聖人全體無一不實而明睿所照無一不盡此自誠而明也學者先明乎善無不精察故踐履之際始無不實此自明而誠也謂之性者全於天之賦予謂之敎者成於己之學習○雙峯饒氏曰自誠明謂之性指誠者而言自明誠謂之敎指誠之者而言

誠則無不明矣 明則可以至於誠矣

朱子曰自誠明謂之性誠實然之理此堯舜以上事學者則自明誠謂之敎明此性而求實然之理○以誠而論明則誠明合而爲一以明而論誠則誠明分而爲二○陳氏曰下二句結上意可以至於誠可以是做工夫處○三山陳氏曰自誠明者由其内全所得之實理以照事物如天開日明自然無蔽此性之所以名天之道也自明誠者由窮理致知去其私欲以復全其所得之實理必由學而能此敎之所以立人之道也自誠明者誠卽明也非曰誠而後至於明自明誠者尙須由明而後至於誠雖然及其成功一也○勿軒熊氏曰首章言性道敎道之一字前章備言此但言性與敎誠明謂之性生知安行之事先仁而後知明誠謂之敎學知利行之事先知而後仁○雲峯胡氏曰此性卽天命之性但天命之性人物所同此則性之者也聖人所獨此敎卽脩道之敎但敎是聖人事此則由敎而入學者事也

右第二十一章 子思承上章夫子天道人道之意而立言也

朱子曰 中庸言天道處 皆自然無節次 言人道處 皆有下工夫節次

○陳氏曰 此章兼天道人道而言

自此以下十二章 皆子思之言以反覆推明此章之意

雙峯饒氏曰此章大意是繳上章言誠者天之道誠之者人之道一向分兩路說去則天人爲二也到此章方合說誠則明矣明則誠矣指人道可至於天道合天人而一之也下章至誠盡性章言天道致曲章言人道而末合之曰唯天下至誠爲能化此下又分別天道人道

22

唯天下至誠이아 爲能盡其性이니 能盡其性 則能盡人之性이오 能盡人之性 則能盡物之性이오 能盡物之性 則可以贊天地之化育이오 可以贊天地之化育 則可以與天地參[참]矣니라

오직 천하에 지극히 진실한 분(聖人)만이 그 본성을 모두 體現할 수 있다. 자신의 본성을 체현할 수 있으면 남의 본성을 체현하게 할 수 있고, 만물의 본성을 체현하게 할 수 있으면 천지 만물의 化育을 도울 수 있고, 천지 만물의 화육을 도울 수 있으면 天地와 함께 三才의 하나로 참여할 수 있게 된다.

天下至誠 謂聖人之德之實 天下莫能加也

朱子曰 至誠之至 乃極至之至 如至道至德之比

○葉氏曰 至誠者 蓋聖人之全德 無一之不實極其至之謂擧天下無以加亘古今莫能及者也

盡其性者 德無不實 故無人欲之私 而天命之在我者 察之由之 巨細精粗 無毫髪之不盡也

新安陳氏曰 章句又推本天命謂性一句而言 天命之在我者 卽天理之賦予於我而爲性者是也 察之謂生知由之謂安行乃借孟子所謂舜察於人倫由仁義行之察由二字用之謂知之與行之皆無不盡也

人物之性亦我之性但以所賦形氣不同而有異耳能盡之者謂知之無不明而處[上聲]之無不當[去聲]也 贊 猶助也 與天地參 謂與天地並立爲三也 此自誠而明者之事也

問盡性卽孟子盡心否朱子曰盡心是就知上說盡性是就行上說能盡得眞實本然之全體是盡性能盡得虛靈知覺之妙用是盡心盡性盡心之盡不是做工夫之謂蓋言上面工夫已至至此方盡得耳○盡己之性如在君臣則義在父子則親之類盡人之性如黎民於變時雍盡物之性如鳥獸魚鱉咸若○性只一般人物氣禀不同人雖禀得氣濁本善之性終在有可開通之理是以聖人有敎化去開通他使復其善物禀氣偏無道理使開通只是處之各當其理且隨他所明處使之他所明處亦只是這箇善聖人便用他善底如馬悍者用鞭策方乘得此亦敎化是隨他天理流行發見處使之也○贊天地之化育人在天地間雖只是一理然天人所爲各自有分人做得底却有天做不得底如天能生物而耕必用人水能潤物而灌必用人火能熯物而爨必用人財成輔相皆人非贊而何○陳氏曰此乃有德有位之聖人之事惟堯舜足以當之○雙峯饒氏曰此人非一般至誠盡性便是致中和贊化育便是天地位萬物育○問盡己之性可以兼知行言盡人物之性恐只是主知而言且如人物之性我如何行得他底曰盡其性者是知之行之無不盡之云也盡人物之性者知之無不明處之無不當之云也如新民止於至善相似不是民之自新止於至善乃是新之止於至善問如何盡人之性曰如敎以人倫使之父子有親君臣有義之類皆是問知何盡物之性曰如仲冬斬陽木仲夏斬陰木獺祭魚然後漁人入澤梁豺祭獸然後田獵之類皆是也○雲峯胡氏曰天命之性本眞實而無妄故聖人之心眞實無妄之至始於本然之性爲能盡耳非有所加也盡兼知行而言察之無不盡故於人物之性知之無不明由之無不盡故於人物處之無不當人物之性亦我之性聖人之盡之亦非有加也天地能賦人物以性不能使人物各盡其性聖人能盡之則可以贊天地之化育而可以與天地參而爲三矣○東陽許氏曰兩章性字不同前如孟子性之之性是帶用說此乃指性之體而言

右第二十二章 言天道也

或疑此章以後言天道人道間見迭出潛室陳氏曰道理縱橫說之無盡如何立定樣範只合逐章體認纔不費力處便是天道著力處便是人道

23

其次는 致曲이니 曲能有誠이니 誠則形하고 形則著하고 著則明하고 明則動하고 動則變하고 變則化ㅣ니 唯天下至誠이아 爲能化ㅣ니라

그 다음 단계의 사람은 일부분의 善을 확대시켜 나가는 사람인데, 일부분의 선을 확대시켜 나가더라도 진실한 경지에 이를 수 있다. 마음이 진실하면 밖으로 나타나고, 나타나면 현저하게 드러나고, 현저하게 드러나면 밝게 빛나고, 밝게 빛나면 남을 감동시키고, 남을 감동시키면 그들이 변하고, 그들이 변하면 同化(化育)되는 것이니, 오직 천하에 지극히 진실한 분만이 동화(화육)되게 할 수 있다.

其次通大賢以下 凡誠有未至者而言也 致 推致也 曲 一偏也 形者 積中而發外[形見] 著 則又加顯矣 明則又有光輝發越之盛也 動者 誠能動物變者物從而變化 則有不知其所以然者

朱子曰 動是方感動他變則已改其舊俗然尙有㾗迹在化則都消化了無復㾗迹矣

○孟子明則動矣未變也顔子動則變矣未化也

○北溪陳氏曰自形著至變化以致曲之效言

○新安陳氏曰形著明相似而有漸皆誠之全體呈露於大用者也形著明是一類動變化是一類明者形著之盛化者動變之妙

蓋人之性 無不同 而氣則有異 故惟聖人 能擧其性之全體而盡之 其次則必自其善端發見[形甸反]之偏 而悉推致之 以各造[七到反]其極也

新安陳氏曰當看悉字各字悉是一一推致各是各要造極

曲無不致則德無不實

新安陳氏曰解曲能有誠一句承致曲而言曲無往而不致則德無往而不實偏曲者皆貫通乎全體矣

而形著動變之功自不能已積而至於能化則其至誠之妙亦不異於聖人矣

程子曰其次致曲者學而後知之也而其成也與生而知之者不異焉故君子莫大於學莫害於畫莫病於自足莫罪於自棄學而不止此湯武所以聖也○朱子曰至誠盡性則全體著見次於此者未免爲氣質所隔只如人氣質溫厚其發見多是仁氣質剛毅其發見多是義隨其善端發見便就上推致以造其極非是止就其發見一處推致之也如充無欲害人之心而仁不可勝用充無穿窬之心而義不可勝用此正是致曲處如從惻隱處發便就此發見處推致其極從羞惡處發亦然孟子謂擴充其四端是也雲峯胡氏曰曰端則於其發之初卽推之曰曲則於其發之偏悉推之也○曲不是全體只是一偏之善就一偏之善能一一推之以致乎其極則能貫通乎全體矣○問曲能有誠若屬上句則曲是能有誠若屬下句則曲若能有誠二意不知孰爲穩當曰曲也是能有誠但不若屬下句意○問顔曾以下皆是致曲曰顔子體段已具曾子却是致曲一一推之至答一貫之時則渾全矣○王氏曰孟子曰至誠未有不動者不誠未有能動者也蓋發明子思意也動則變使之改不善而從善也變則化使之遷善遠罪而不知爲之者也變則改易之迹顯化則陶染之功深能化雖與至誠相似然至誠之化無待乎明而動動而變變而後化也故立之斯立道之斯行綏之斯來動之斯和唯夫子能之○新安陳氏曰唯天下至誠與上章五字同然上章是聖人之至誠此章是大賢致曲有誠之極亦同乎聖人之至誠所謂及其成功一也故亦與聖人並稱至誠歟○東陽許氏曰此章重明自明而誠之意誠以下皆言效驗形著明就己上說動變化就物上說

右第二十三章 言人道也

24

至誠之道는 可以前知니 國家將興에 必有禎祥하며 國家將亡에 必有妖孼하야 見乎蓍龜하며 動乎四體라 禍福將至에 善을 必先知之하며 不善을 必先知之니 故로 至誠은 如神이니라[見音現]

지극히 진실한 분에게 나타나는 원리(현상)는 닥쳐올 일을 미리 알 수 있다는 것이다. 국가가 장차 흥하려 하면 반드시 상서로운 조짐이 있고 국가가 장차 망하려 하면 반드시 요사스런 징조가 있어, 그것이 시초점이나 거북점에 나타나고 사람의 몸이나 동작에 드러나게 된다. 그리하여 禍福이 장차 이르려고 할 때, 좋은 것(吉)을 반드시 먼저 알고 좋지 못한 것(凶)을 반드시 먼저 알게 되는 것이다. 그러므로 지극히 진실한 분은 神과 같은 것이다.

禎祥者 福之兆 妖孼者 禍之萌

妖亦作祅孽魚列反說文作蠥云衣服歌謠草木之怪謂之妖禽獸蟲蝗之怪謂之蠥

○兆眹萌芽皆幾之先見者

蓍 所以筮 龜所以卜 四體 謂動作威儀之間 如執玉高卑其容俯仰之類

左傳定公十四年邾隱公來朝邾子執玉高其容仰公受玉卑其容俯子貢曰以禮觀之二君皆有死亡焉是年定公薨哀公七年魯伐邾以邾子益來

凡此 皆理之先見[形甸反]者也 然唯誠之至極而無一毫私偽留於心目之間者 乃能有以察其幾[平聲]焉 神 謂鬼神

興國本無此四字○問至誠之道可以前知朱子曰在我無一毫私偽故常虛明自能見得如禎祥妖孽與蓍龜所告四體所動皆是此理己形見但人不能見耳聖人至誠無私偽所以自能見得且如蓍龜所告之吉凶甚明但非至誠人却不能見也○格庵趙氏曰惟誠之至者無一毫之不實則萬物兆眹無不形見否在我然之事則不覺悟尙何能察其幾哉○雙峯饒氏曰聖人淸明在躬無一毫嗜欲之蔽故志氣如神便與明鏡相似纔有些影來便知衆人如昏鏡所以無所知○雲峯胡氏曰禎祥者興之幾妖孽者亡之幾蓍龜四體莫非善不善之幾知幾其神至誠者能之卽周子通書所謂無慾故靜虛靜虛則明體所通亦卽所謂誠精故明神應故妙幾微故幽誠神幾曰明在躬但通書所謂神以妙用謂之神此所謂神以功用謂之鬼神言誠自第十六章始彼言誠者鬼神之所以爲鬼神此則言聖人之至誠聖人之所以如鬼神也此章與第十六章文不相屬而意實相承云○新安陳氏曰至誠之道可先事之未然而知其幾蓋亦誠之明處誠無不極而明無不照也祥孽皆是幾或見蓍龜或動四體善不善必先知之至誠之人先知之也能知幾如神明蓋以理知之非如術數揣測之知也○東陽許氏曰至誠前知亦必於動處見所謂幾者動之微吉凶之先見者也聖人知來者如此非有異也故爲中庸

右第二十四章 言天道也

25

誠者는 自成也ㅣ오 而道는 自道也ㅣ니라[道也之道音導]

誠(진실)이란 사물 스스로 성립하는 근거(인간이 자신을 이루는 방법)이며, 道는 스스로 행해야 하는 당연한 도리이다.

言誠者物之所以自成 而道者人之所當自行也 誠以心言 本也 道以理言 用也

朱子曰誠者是箇自然成就道理不是人去做作安排底物事道却是箇無情底道理却須是人自去行始得○誠者自成也是孤立懸空說這一句蓋有是實理則有是天有是實理則有是地凡物都是如此故曰誠者自成蓋本來自成此物到得道自道便是有這道在這裏人若不自去行便也空了問旣說物之所以自成下文又云誠以心言莫是心者物之所存主處否曰誠以心言是就一物上說凡物必有是心有是心然後有是事○誠者自成如這箇草樹所以有許多根株枝葉條榦皆是自實有底如人便自有耳目鼻口手足百骸都是你自實有底道雖是自然底道理然却須是你自去做始得○雲峯胡氏曰此誠字卽是天命之性是物之所以自成此道字是率性之道是人之所當自行物之所以自成是全不假人爲人之所當自行爲之全在乎人誠以心言本也道以理言用也專爲人之所當自行者而言所以朱子曰誠者自成且是懸空說此一句蓋凡天下之物有此實理方成此物若人之所當自行者無此實心如何能實此理故章句提起心之一字言之饒氏疑誠者自成不必添入一物字誠卽道也似不必分本與用殊不知程子曰誠者物之終始猶俗語徹頭徹尾不誠更有甚物也饒氏之病正坐於便以誠爲己所自成而欠一物字愚謂誠有以實理言者有以實心言者以實理言誠卽道也似不必分本與用以實心言必實有是心然後能實有是理况誠者物之所以自成本下文誠者物之終始泛指物之所以自成言也誠以心言本下文不誠無物君子誠之爲貴專指人之有以自成者言也泛指在物者則以物之所以自成者爲本而以人之所當自行者爲用亦可專指在人者如下文章句所謂人之心能無不實乃爲有以自成而道之在我者亦無不行矣若是則以心之誠爲本而道之行爲用又何疑之有

誠者는 物之終始니 不誠이면 無物이니 是故로 君子는 誠之爲貴니라

誠(진실)은 사물의 처음이자 끝이니, 진실하지 못하면 사물도 없다. 그러므로 군자는 진실을 중요하게 여기는 것이다.

天下之物 皆實理之所爲 故必得是理然後 有是物 所得之理 旣盡[澌盡] 則是物亦盡而無有矣

兩盡字 是釋終始之終字

故人之心 一有不實 則雖有所爲 亦如無有 而君子必以誠爲貴也 蓋人之心 能無不實 乃爲有以自成而道之在我者 亦無不行矣

朱子曰有是理則有是物徹頭徹尾皆實理之所爲未有無此理而有此物也大意若曰實理爲物之終始無是理則無是物故君子必當實乎此理也○誠者物之終始凡有一物則其成也必有所始其壞也必有所終而其所以始者實理之至而向於有也其所以終者實理之盡而向於耡有此若無是理則亦無是物矣此誠一有不物之終始而人心不誠則雖有所爲皆如無有也○誠則有物不誠則無物且如而今對人說話若句句說實皆自心中流出這便是有物若是脫空誑誕不說實話雖有兩人相對說話如無物也又曰且如草木自萌芽發生以至枯死朽腐歸土皆是有此實理方有此物此若無此理安得有此物此○不誠無物以在人者言之謂無是誠則無是物如視不物之則不能見是物聽不聰之則不能聞是物謂之無物亦可又曰孝而不誠於孝則無孝弟而不誠於弟則無弟推此類求之可理之○問誠者物之終始不誠無物此二句是泛說君子誠之爲貴却說從人上去先生於不誠無物亦以人言何也曰誠者物之終始固泛說若不誠無物這不字是誰不他須有箇人不他方得○誠者物之終始是解誠者自成一句不誠無物已是說自道句了蓋人則有不誠理無不誠者恁地看覺得前後文意相應○北溪亦無不誠者物之終始此誠字以實理言不誠無物誠之爲貴此二誠字以實心言蓋有是理而後有是物以造化言之天地間萬物生成自古及今無一物不實皆是實理所爲大而觀之自太始至無窮莫不皆然就一物觀之亦然以一株花論春氣流注到則生花春氣盡則花亦盡就一花蘂論氣實行到雖有花開氣實消有花謝凡物之終始皆是一箇實理如此不誠無物是就人心論凡人做事自首徹尾純是一箇眞實心方有此枋此若實心間斷雖做此枋此如不做一般此如祭義云其立乎此敬以詘所終已徹而退敬齊之色不絶於面此是祭之終始皆一眞實之心則祭之爲物方成一箇物而非虛設若季氏祭終而跛倚以臨祭則是不誠與不祭何異

誠者는 非自成己而已也ㅣ라 所以成物也ㅣ니 成己는 仁也ㅣ오 成物은 知也ㅣ니 性之德也ㅣ라 合內外之道也ㅣ니 故로 時措之宜也ㅣ니라[知去聲]

誠(진실)은 자신을 이룰 뿐만 아니라 남도 이루어주는 것이니, 자신을 이루는 것은 仁이고, 남을 이루어주는 것은 知이다. 이 仁과 知는 本性의 德으로, 안(자신)과 밖(남)을 合一하는 道이기 때문에 때에 따라 적절하게 행해지는 것이다.

誠雖所以成己 然旣有以自成 則自然及物而道亦行於彼矣 仁者 體之存 知者 用之發 是皆吾性之固有 而無內外之殊 旣得於己 則見[形甸反]於事者 以時措之而皆得其宜也

朱子曰誠雖所以成己然在我者眞實無偽自能及物自成己言之盡己而無一毫之私偽故曰仁自成物言之因物成就各得其當故曰知○問成己合言知而言仁成物合言仁而言知何也曰克己復禮爲仁豈不是成己知周乎萬物豈不是成物○成己成物之道無不備故能合内外之道而得時措之宜蓋融徹洞達一以貫之而然也○問時措之宜是顔子閉戶禹稷纓冠之義否曰亦有此意須知仁具内外合然後有箇時措之宜○雙峯饒氏曰成己成物己與物雖有内外之殊而仁知之德則具於己性分之内乃合内外而爲一底道理○起頭說誠自成其下說成物說道自道其下說合内外之道見得誠不但成己道不但自道又能成物而合内外之道也○知居仁先者以好學言入德之知也知居仁後者以成物言成德之知也○雲峯胡氏曰子貢曰學不厭知也敎不倦仁也與此言仁知若異朱子以子貢之言主於知子思之言主於行故各就其所重而有賓主之分蓋知主知仁主行學與敎皆以知言故先知後仁知爲體仁爲用成已成物皆以行言故先仁後知仁爲體知爲用二者互爲體用愈見其性中之所有而無内外之殊者矣時措之時字卽時中之時性之德是未發之中時措之宜是發而合乎時中之中○譚氏曰誠之體爲仁誠之用爲知誠之實理可據曰德誠之實理可由曰道○顧氏曰外成物也内成己也分言之則曰成己仁也成物知也合言之則曰性之德也合内外之道也合者兼總之意○新安陳氏曰深繹此章誠本自成己也誠之爲道本自道於己也此爲己之學也天命之性具此實理誠者此理之實也實有諸己故曰自成率性之道躬自行之道者行此者也躬行於己故曰自道言皆自己分内事也誠者物之根榦是乃事物之徹始徹終而無間斷者也不誠則心一虛偽有物如無物矣是以君子必鑒此而以誠之爲貴此誠之字如前章誠之者之誠之誠之正君子事也誠固曰自成然非徒自成己而已也旣自成己則必成物性者萬物之一原非有我之得私也立必俱立成不獨成成己所以爲仁而體以立成物所以爲知而用以行成己而不成物是有體而無用矣仁知乃天命之性中固有之德也成己之仁存於内而道自行於己成物之知發於外而道亦行於彼固無内外之殊所以合内外而同一道也誠亦成物豈徒自成而已道亦合内與外豈徒自道而已旣能由體達用由内合外則見於隨時以擧而措之者豈不皆得其宜也哉由成己之仁發爲成物之知則知固自仁中出又能合乎時措之宜則義又從是而生而義亦自仁中出矣仁也知也義也一以貫之皆實理之條目也

右第二十五章 言人道也

26

故로 至誠은 無息이니

그러므로 지극히 진실한 분의 德은 잠시도 중단되는 일이 없으니

旣無虛假 自無間[去聲]斷[徒玩反後凡言間斷音同]

○陳氏曰凡假偽底物久則易間斷眞實自無間斷○問至誠無息說天地得否雙峯饒氏曰人之誠有至有不至聖人誠之至故可說至誠天地只是誠無至不至○雲峯胡氏曰首句上便有故字承上章而言也言誠自第十六章始二十章至二十五章言誠莫詳焉此章特因上章言至誠之功用於是以故字先之○新安陳氏曰自至誠無息至博厚則高明言聖人之道○東陽許氏曰至誠無息惟至誠所以無息有虛假則間斷矣惟無息乃見誠之至有息則非至誠矣

不息則久하고 久則徵하고

중단되지 않으면 오래가고, 오래가면 밖으로 징험이 나타나고,

久 常於中也 徵[知盈反] 驗於外也

朱子曰 久然後有徵驗 只一日二日工夫如何有徵驗

○問至誠無息不息則久果有分別否曰不息只如言無息○北溪陳氏曰道理眞積力久充實於内自然著見於外如見面盎背之類是徵驗處

徵則悠遠하고 悠遠則博厚하고 博厚則高明이니라

밖으로 징험이 나타나면 길고 멀리 퍼져가고, 길고 멀리 퍼져가면 넓고 깊게 쌓이고, 넓고 깊게 쌓이면 높고 밝게 빛나는 것이다.

此皆以其驗於外者言之 鄭氏所謂至誠之德 著於四方者 是也

朱子曰此是言聖人功業著見諸家多作進德節次說只一箇至誠已該了豈復有許多節次不須說入裏面來古註不可易

存諸中者旣久[接上文久則徵說來]則驗於外者 益悠遠而無窮矣

朱子曰久是就他骨子裏說鎭常如此之意悠遠是自今觀後見其無終窮之意又曰悠是擬始以要終久是隨處而常在○蛟峯方氏曰悠是其勢寬緩而不促迫遠是長遠大率功效氣象之促迫者便不長遠如三代之治氣象寬緩五霸之治氣象促迫故三代之治長五霸之治短如地勢悠緩則其勢遠斗峻則其勢絶皆是惟悠故遠之義

悠遠 故其積也 廣博而深厚 博厚 故其發也 高大而光明

朱子曰呂氏說有如是廣博則其勢不得不高有如是深厚則其精不得不明此兩句甚善章句中雖用他意然當初只欲辭簡反不似他說得分曉譬如爲臺觀須大做根基方始上面可以高大又如萬物精氣蓄於下者深厚故其發越於外者自然光明○自徵則悠遠至博厚高明無疆是皆功業著見如此故云德著於四方

博厚는 所以載物也ㅣ오 高明은 所以覆物也ㅣ오 悠久는 所以成物也ㅣ니라

聖人의 넓고 깊은 德은 모든 것을 실어주고, 높고 밝게 빛나는 덕은 모든 것을 덮어 감싸며, 길고 멀리 퍼져간 덕은 모든 것을 이루어준다.

悠久 卽悠遠 兼內外而言之也

三山潘氏曰久是久於内悠是久於外○潛室陳氏曰不息則久是誠積於内徵則悠遠是誠積於外下却變文爲悠久則是兼上文内外而言

本以悠遠致高厚而高厚又悠久也 此言聖人與天地同用

問以存諸中者言則悠遠在高明博厚之前以見諸用者言則悠久在博厚高明之後如何朱子曰此所以爲悠久也若始初悠久末梢不悠久便是不悠久矣○北溪陳氏曰初頭本是悠遠方能至於高厚今又由高厚以至於悠遠也物至久則成而不壞不久則雖成而易壞至此則與天地同用矣此處似說得太高妙然至誠之德在我能極其至其功效氣象著見於天下自然如此能盡其道者惟堯舜爲然蓋堯舜在位日久自有許多博厚高明悠久氣象也○雙峯饒氏曰此章承上二章而言所以劈頭下箇故字蓋盡性仁之至前知知之至而無息勇之至也又自無息推之曰不息則久久則徵徵則悠遠已自闞了悠久字在其中言積之久則驗於外悠有長之意長而且遠則博長遠而不息則所積者厚博厚則發達之盛而高且明此推其無息之效故其序如此下一截指其成德而言故先博厚高明而後悠久○不息則久久字指誠而言是在内悠久指功用而言高明博厚皆是見之於外便見得悠久是指外面底○新安陳氏曰自博厚所以載物至無爲而成言聖人配天地之道

博厚는 配地하고 高明은 配天하고 悠久는 無疆이니라

넓고 깊은 덕은 땅과 짝을 이루고, 높고 밝게 빛나는 덕은 하늘과 짝을 이루고, 길고 멀리 퍼져가는 덕은 天地의 운행처럼 끝이 없다.

此言聖人與天地同體

龜山楊氏曰配合也與孟子配義與道之配同○陳氏曰同用以功言同體以德言○問此章以博厚居高明之前後章以持載居覆幬之前何也雙峯饒氏曰博厚持載指仁而言高明覆幬指知而言以入德言則知先乎仁以成德言則仁先乎知此博厚持載之仁所以居高明覆幬之前也而悠久無疆代明錯行又仁知之勇也○新安陳氏曰悠久卽博厚高明之悠久無疆卽天地之無疆

如此者는 不見[현]而章하며 不動而變하며 無爲而成이니라[見音現]

이런 분은 (땅과 같아서) 자신의 덕을 드러내려 하지 않아도 환히 드러나고, (하늘과 같아서) 남을 움직이려 하지않아도 그들이 절로 변화되며, (무궁한 天地와 같아서) 애써 하는 일이없어도 저절로 일이 이루어진다.

見 猶示也 不見而章 以配地而言也 不動而變 以配天而言也 無爲而成 以無疆而言也

陳氏曰不見而章是不待有所示而功用自然章著此處與地一般不動而變動則猶有形迹至於不動則如天之變化萬物無形迹此處與天爲一般無爲而成有所爲而成尙有形迹無所爲而成其功用至於悠久自不見其形迹此亦悠久無疆言之也○問以不見指博厚不動指高明易曉無爲而成與悠久無疆似不相貫雙峯饒氏曰悠久是貫天地而言不見不動便是無爲惟其博厚高明悠久所以能成物不見而章是品物流形不動而變是雲行雨施無爲而成是各正性命○雲峯胡氏曰無息便是久久便自然證驗於外不息則久是存於中者久也悠久成物是驗於外者久也凡功用豈無積之博厚發之高明者其博厚高明未必能久無他不自眞積力久中來也惟實於中者久故證於外者亦久内外此誠内外悠久終始此誠終始悠久朱子曰博厚高明猶人之形體悠久猶人之元氣有旨哉上章成己成物誠之者之事此悠久成物誠者之事曰成物曰無疆曰無爲而成皆指悠久之成功而言皆指博厚高明之悠久而言○東陽許氏曰不見不動只是言聖人無爲下句又總上二句地未嘗有意於生物而百穀草木禽獸昆蟲皆粲然可觀是不見而章也天未嘗有意變化萬物而有生之類皆禀命於天是不動而變也

天地之道는 可一言而盡也ㅣ니 其爲物이 不貳라 則其生物이 不測이니라

곧 그 물을 생홈이 측디 몯하나니라

天地의 道는 한마디 말로 다 표현할 수 있으니, ‘천지라는 존재는 한결같고 변함이 없기 때문에 만물을 생성하는 것이 오묘하여 헤아리기 어렵다.’는 것이다.

此以下 復以天地明至誠無息之功用 天地之道 可一言而盡 不過曰 誠而已 不貳 所以誠也 誠故不息而生物之多有莫知其所以然者

節齋蔡氏曰不貳則無間斷所以不息○新安陳氏曰不貳者一也一卽誠也惟其爲物誠一而不貳所以不息而其生物之多所以不可得而測度也生物不測下文今夫天以後詳言之○自天地之道可一言而盡至貨財殖焉專言天地之道觀此及下文兩提起天地之道可見上文皆是說聖人之道

天地之道는 博也厚也高也明也悠也久也ㅣ니라

천지의 도는 넓고 깊으며, 높고 밝으며, 길고 오래간다.

言天地之道誠一不貳 故能各極其盛而有下文生物之功

新安陳氏曰誠一不貳接上文說來所以博極其博厚極其厚高明悠久各極其盛而有生物之功如下文所云也

今夫天이 斯昭昭之多ㅣ니 及其無窮也하야는 日月星辰이 繫焉하며 萬物이 覆焉이니라 今夫地ㅣ 一撮土之多ㅣ니 及其廣厚하야는 載華嶽而不重하며 振河海而不洩[私列反]하며 萬物이 載焉이니라 今夫山이 一卷石之多ㅣ니 及其廣大하야는 草木이 生之하며 禽獸ㅣ 居之하며 寶藏이 興焉이니라 今夫水ㅣ 一勺之多ㅣ니 及其不測하야는 黿[音元]鼉[湯河反]蛟龍魚鱉이 生焉하며 貨財ㅣ 殖焉이니라[夫音扶華藏並去聲卷平聲勺市若反]

지금 저 하늘은 작은 빛이 많이 모인 것이지만, 무궁하기로 말하면 해와 달과 별들이 매달려 있으며 모든 만물을 덮고 있다. 지금 저 땅은 한 줌의 흙이 많이 모인 것이지만, 그 넓고 깊기로 말하면 華山을 싣고도 무겁지 않고 河海를 담고 있으면서도 새지 않으며, 만물이 모두 거기에 실려 있다. 지금 저 山은 자잘한 돌이 많이 모인 것이지만, 그 넓고 크기로 말하면 초목이 거기에서 생장하고 짐승들이 거기에서 살며, 온갖 보물이 거기에서 나온다. 지금 저 물을 한 잔의 물이 많이 모인 것이지만, 오묘하여 헤아리기 어려운 것으로 말하면 큰 자라와 악어와 교룡과 물고기들이 생장하고 온갖 재화가 번식하고 있는 것이다.

昭昭 猶耿耿 小明也 此指其一處而言之 及其無窮 猶十二章及其至也之意 蓋擧全體而言也 振 收也[如玉振之振] 卷 區也 此四條 皆以發明由其不貳不息以致盛大而能生物之意 然天地山川 實非由積累[魯水反]而後大 讀者 不以辭害意 可也

朱子曰管中所見之天也是天恁地大底也只是天○問天斯昭昭是指其一處而言及其無窮是擧全體而言向來將謂天地山川皆因積累而後致曰擧此全體而言則其氣象功效自是如此○三山陳氏曰大意蓋言天地聖人皆具此實理無有駁雜無有間斷故能有此功用耳

詩云 維天之命이 於穆不已라하니 蓋曰 天之所以爲天也ㅣ오 於乎不顯가 文王之德之純이여하니 蓋曰 文王之所以爲文也ㅣ니 純亦不已니라[於音烏乎音呼]

《詩經》에 “하늘의 운행은 아, 깊고도 멀어서 잠깐의 멈춤도 없는 거라네.” 하였는데, 이는 하늘이 하는 까닭을 말한 것이고, “아, 어찌 밝게 드러나지 않으랴, 文王의 德, 그 순수함이여.”하였는데, 이는 문왕이 文이란 諡號를 받은 이유가, 순수하면서도 잠시의 중단이 없기 때문임을 말한 것이다.

詩 周頌維天之命篇 於 歎辭 穆 深遠也 不顯 猶言豈不顯也 純純 一不雜也 引此以明至誠無息之意

黃氏曰 誠便是維天之命 不息 便是於穆不已

程子曰 天道不已 文王純於天道 亦不已純 則無二無雜 不已則無間斷先後

西山眞氏曰純是至誠無一毫人偽維其純誠無雜自然能不已如天之春而夏夏而秋秋而冬晝而夜夜而晝循環運轉一息不停以其誠也聖人之自壯而老自始而終無一息之間亦以其誠也旣誠自然能不已○雲峯胡氏曰上文言聖人之至誠無息而於天地之道曰不貳此言天命之於穆不已而於聖人之德則曰純互而言之也純則不貳不貳所以誠此文王之所以爲文也此天之所以爲天也○新安陳氏曰子思引詩以明天地與聖人之道同一至誠無息而已維天命之流行實深遠難測而萬古不已釋之曰此天之所以爲天也深意在所以字天之所以爲天惟在至誠無息焉耳於乎豈不顯著乎文王之德之純一不貳也又釋之曰此文王之所以爲文也深意亦在所以字文王所以爲文亦在至誠無息焉耳遂揭於穆不已之不已字與之德之純之純字總紐之曰純亦不已下一亦字妙文王惟其德之純也故亦能如天道之於穆不已焉文王之所以爲文非把文王之謚來詠狀乃是文不在玆乎之文道之顯者謂之文所謂豈不顯者卽此文之顯也作如此分撥玩味意了然矣前之不貳此之純皆以至誠言不已卽無息不息也聖人所以與天道合一者此而已自引詩至章末言聖人之道合乎天地之道雖單言天實以天包地雖專言文王實借一文王以證羣聖人也

右第二十六章 言天道也

葉氏曰言聖人與天地合德所以爲天道○新安倪氏曰按饒氏以哀公問政章至此爲第四大節

27

大哉라 聖人之道ㅣ여

위대하다, 聖人의 道여.

包下文兩節而言

雙峯饒氏曰道卽率性之謂雖天下之所共由而非聖人不能盡故獨擧而歸之聖人亦猶前章言君子之道以道雖愚夫愚婦之所可知可行而非君子不能知不能行也

洋洋乎發育萬物하야 峻極于天이로다

양양하게 만물을 발육케 하니, 그 높고 큰 道는 하늘에 닿아 있다.

峻 高大也 此言道之極於至大而無外也

朱子曰洋洋是流動充滿之意聖道發育卽春生夏長秋收冬藏便是聖人之道不成須要聖人使他發育峻極于天只是充塞天地底意思

○陳氏曰此一節言道體之大處流動充滿乎天地之間而無所不在蓋極於至大而無外也

○雙峯饒氏曰發育萬物以道之功用而言萬物發生養育於陰陽五行之氣道卽陰陽五行之理是氣之所流行卽是理之所流行也峻極于天以道之體段而言天下之物高大無過於天者天之所以爲天雖不過陰陽五行渾淪旁薄之氣而有是氣必具是理是氣之所充塞卽此理之所充塞也此言道之大用全體極於至大而無外有如此者卽前章語大天下莫能載之意也

優優大哉라 禮儀三百과 威儀三千이로다

넉넉하고 대단하다, 그 道의 체계여. 經禮(근간이 되는 禮)가 삼백 가지이고, 曲禮(세세한 禮의 조목)가 삼천 가지로다.

優優 充足有餘之意 禮儀 經禮也 威儀 曲禮也

格庵趙氏曰經禮如冠昏喪祭朝覲會同之類曲禮如進退升降俯仰揖遜之類

此言道之入於至小而無間[去聲]也

問前旣言大哉聖人之道矣而復以優優大哉冠於禮儀之上者蓋言道體之大散於禮儀之末者如此朱子曰得之○禮儀便是儀禮中士冠禮諸侯冠禮天子冠禮之類大節有三百條如始加再加三加又如坐如尸立如齊之類皆是其中之小目有三千條○陳氏曰此一節言道體之小處雖三千三百之儀而無物不有蓋入於至小而無間也○雙峯饒氏曰三百三千莫非天理自然之節文何適而非此道所形見者此言道雖至大而其間節目至精至密極其至小而無内有如此者卽前章語小天下莫能破之意也然三千三百雖以道之至小者言而上句乃以優優大哉發之疑若語大而非語小者蓋此章本以聖道之大爲言然不合衆小則無以成其大如太山之高以衆土之積滄海之深以衆流之會使是道之中包含蘊蓄容有一理之不備亦何以見其爲大之實哉此三千三百雖指至小而言而其實乃所以形容其大也安得不以優優大哉發之耶

待其人而後에 行이니라

그러나 이 道는 그 사람(聖人)이 나와야만 행해지는 법이다.

總結上兩節

陳氏曰 道之大處小處 皆須待其人而後行

○雙峯饒氏曰 必得如是之人而後 可行如是之道也

故로 曰 苟不至德이면 至道ㅣ 不凝焉이라하니라

그래서 ‘진실로 지극한 德이 아니면 지극한 道가 이루어지지 않는다.’고 하는 것이다.

至德 謂其人 至道 指上兩節而言 凝 聚也 成也

朱子曰 發育峻極三千三百皆至道苟非至德之人則不能凝此道而行之凝字最緊若不能凝更沒些子屬自家須是凝方得又曰道非德不凝故下文遂言脩德事

○雙峯饒氏曰德者得是道於己也道之小大各極其至故曰至道德之大小各極其至斯爲至德有是至德然後足以凝聚是至道而爲己有否則道自道己自己判然二物豈復爲吾用也哉

故로 君子는 尊德性而道問學이니 致廣大而盡精微하며 極高明而道中庸하며 溫故而知新하며 敦厚以崇禮니라

후를 돈하고써 예를 숭하나니라

이 때문에 군자는 德性을 존중하고 學問에 힘쓰는 것이다. 그리하여 광대한 경지까지 이르고 정미한 수준까지 추구하며, 높고 밝은 경지에 다다르고 中庸의 도를 행하며, 옛것(이미 아는 것)을 익히고(음미하고) 새로운 것을 알며, 이미 能한 것을 돈독히 하고 禮를 숭상하는 것이다.

尊者 恭敬奉持之意 德性者 吾所受於天之正理 道 由也 溫 猶燖溫之溫

火熟物曰燖 似廉似林二切

謂故學之矣 復時習之也 敦 加厚也 尊德性 所以存心而極乎道體之大也 道問學 所以致知而盡乎道體之細也 二者 脩德凝道之大端也

朱子曰尊德性而道問學一句是綱領下五句上截皆是大綱工夫下截皆是細密工夫致廣大極高明溫故敦厚此是尊德性盡精微道中庸知新崇禮此是道問學如程先生言涵養須用敬進學則在致知道之爲體其大無外其小無内無往而不在焉故君子之學旣能尊德性以全其大便須道問學以盡於小○黃氏曰存心則一念全萬理具致知則逐物皆當理會

不以一毫私意自蔽 不以一毫私欲自累 涵泳乎其所已知 敦篤乎其所已能 此皆存心之屬也

朱子曰致廣大謂心胸開闊無此疆彼界之殊極高明謂無一毫人欲之私以累於此纔汨於人欲便卑汙矣○雲峯胡氏曰或疑不以一毫私意自蔽若可以移解高明不以一毫私欲自累若可以移解廣大愚謂二者雖總說尊德性亦有先後之序意者萌動之始止可言蔽一爲意所蔽則廣大處已被窒塞了欲則不止於意而爲物所昏無所謂高明者矣所以方可言自累

析理則不使有毫釐之差 處[上聲]事則不使有過不及之謬 理義則日知其所未知 節文則日謹其所未謹 此皆致知之屬也

朱子曰極高明是言心道中庸是學底事立心超乎萬物之表而不爲物所蔽累是高明及行事則恁地細密無過不及是中庸厚是資質朴實敦是愈加厚重培其本根有一般人實是敦厚純朴然或箕踞不以爲非便是不崇禮若只去理會禮文而不敦厚則又無以居之所以忠信之人可以學禮

蓋非存心無以致知而存心者 又不可以不致知 故此五句 大小相資 首尾相應

東陽許氏曰大小相資首尾相應大言上五節小言下五節首言尊德性道問學一句尾言下四句

聖賢所示入德之方 莫詳於此 學者宜盡心焉

朱子曰尊德性至敦厚此上一截是渾淪處道問學至崇禮此下一截便是詳密處道體之大者直是難守細處又難窮究若有上一截無下一截只管渾淪則茫然無覺若有下一截而無上一截只管要纖悉皆知則又空無所寄○陳氏曰存心以極道體之大應前洋洋一節致知以盡道體之細應前優優一節○雲峯胡氏曰讀此者往往因陳氏謂存心是力行工夫遂疑高明溫故知新屬知殊不知章句但曰存心致知未嘗曰力行致知朱子不曰尊德性所以力行而必曰存心何也大學補傳取程子或問十二節卽致知之事末後五節所以涵養本原之地卽存心之事也若謂存心便是力行下文有曰非存心無以致知謂之非力行無以致知可乎大抵先要看本文大字與尊字道體至大心體本亦至大尊之則能存此心之大所以能極乎此道之大恐未便說到力行處竊以爲存心不過是存其心體之本然者致知是推極夫事理之當然者心體本是廣大不以私意蔽之卽謂之致心體本自高明不以私欲累之卽謂之極已知者溫之而涵泳之味深已厚者敦之而持守之力固此皆存其心之本然者也然心之廣大自具精微之理不學則於理便有毫釐之差心之高明自有中庸之則不學則於事易有過不及之謬故之中有無限新意不學則不能知新雖溫故亦不能以盡精微敦厚之外有多少節文不學則不能崇禮雖敦厚亦不能以道中庸中庸卽是精微之極致究其極一而已矣凡此皆推極其事理之當然者也蓋道體極於至大而無外非淺陋之胸襟所能容所以不可不存夫心體之本然者道體入於至細而無間非粗踈之學問所能悉所以不可不極夫事理之當然者要之存心不大故用力不自蔽不自累足矣涵泳乎此敦篤乎此足矣不必於其中又分知與行若致知工夫其中却自兼行而言非十分細密不可也或曰書以中庸名自第二章以後提起中庸言者凡七皆孔子之言也中庸之道在知與行子思於此以道中庸偏爲學問致知之事何也愚謂首章子思所言未發之中也卽此所謂德性是也戒愼恐懼卽此所謂恭敬奉持之意其引孔子言中庸皆已發之中擇而行之莫先於致知此以道中庸屬學問之事何疑曰尊德性以下皆有而字見得存心致知是兩事末於敦厚崇禮不曰而而曰以何也愚謂下而字則重在下股謂存心不可以不致知下以字則重在上股謂非存心無以致知也

是故로 居上不驕하며 爲下不倍라 國有道에 其言이 足以興이오 國無道에 其黙이 足以容이니 詩曰 旣明且哲하야 以保其身이라하니 其此之謂與ᅟᅵᆫ저[倍與背同與平聲]

그러므로 윗자리에 있을 때는 교만하지 않고, 아랫사람이 되어서는 배반하지 않는 것이니, 나라에 道가 있을 때에는 그 말로 높은 지위에 오를 수 있고, 나라에 도가 없을 때에는 그 침묵으로 난세에 몸을 보존할 수 있는 것이다. 《詩經》에 “도리에 밝은 데다 슬기롭게 처신하여 그 몸을 보존할 수 있었네.” 하였는데, 이것을 두고 한 말이다.

興 謂興起在位也 詩 大雅烝民之篇

朱子曰居上不驕至黙足以容言小大精粗一齊理會過貫徹了後盛德之效自然如此○不倍謂忠於上而不背叛興如興賢興能之興○明哲只是曉天下事理順理而行自然灾害不及其身今人以邪心讀詩謂明哲是見幾知微先占便宜如楊雄說明哲煌煌旁燭無疆遜于不虞以保天命便是占便宜說話所以他被這幾句誤然明哲保身亦只是常法若到那舍生取義處又不如此論○尊德性所以充其發育峻極之大道問學所以盡其三千三百之小以其大小兼該精粗不二故居上居下有道無道無所不宜○新安陳氏曰引詩以證無道黙容子思其亦有感於所逢之時而有是言歟

右第二十七章 言人道也

雙峯饒氏曰一篇之中論問學之道綱目備而首尾詳無有過於此章者也

28

子ㅣ 曰 愚而好自用하며 賤而好自專이오 生乎今之世하야 反古之道ㅣ면 如此者는 灾及其身者也ㅣ니라[好去聲烖古灾字]

공자께서 말씀하셨다. “어리석으면서 자기 생각대로 행하기를 좋아하고, 賤하면서 자기 마음대로 하기를 좋아하고, 지금 세상에 태어나서 옛날 방식으로 돌아가려 한다면, 이런 사람은 재앙이 그 몸에 닥칠 것이다.”

以上 孔子之言 子思引之反復也

陳氏曰愚者無德賤者無位當聽上之所爲生今世而欲復古道烖必及身嘆時不可爲自用自專皆非明哲保身之道也承上章末意而引此○東陽許氏曰生乎今之世以下是通說上二句蓋愚賤者不可作禮樂則居今之世當遵守當代之法若欲反用古之道卽是改作矣必獲罪於上故曰烖及其身

非天子ㅣ면 不議禮하며 不制度하며 不考文이니라

천자가 아니면 禮를 의논하여 정할 수 없고, 제도를 제정할 수 없고, 문자를 살펴 정할 수 없다.

此以下 子思之言 禮 親踈貴賤相接之體也

禮記云禮也者猶體也

度品制

不制度之制字活字作也

文書名

朱子曰書名是字底名字如大字喚做大字上字喚做上字下字喚做下字易得差所以每歲使大行人之屬巡行天下考過這字是正與不正○看此段先須識取聖人功用之大氣象規模廣闊處非天子不議禮制度考文是甚麽樣氣象使有王者作改正朔易服色等事一齊改換一番其切近處則自吾一念之微而無毫釐之差其功用之大則天地萬物一齊被他翦截裁成過先須看取他這樣大意思方有益

今天下ㅣ 車同軌하며 書同文하며 行同倫이니라[行去聲]

지금 천하는, 수레에 있어서는 軌度가 같고, 글에 있어서는 문자가 같고, 행동에 있어서는 禮法이 같다.

今 子思自謂當時也 軌 轍迹之度 倫 次序之體 三者 皆同言天下一統也

朱子曰次序如等威節文之類體如辨上下定民志君臣父子貴賤尊卑相接之體皆是天子制此禮通上下共行之故其次序之體等威節文皆如一也

○新安陳氏曰車同軌與制度應車亦制度之一端也書同文與考文應行同倫與議禮應

雖有其位나 苟無其德이면 不敢作禮樂焉이며 雖有其德이나 苟無其位면 亦不敢作禮樂焉이니라

비록 천자의 지위에 있더라도 그만한 德이 없으면 감히 禮樂을 제정할 수 없으며, 비록 그만한 덕이있더라도 천자의 지위가 없으면 또한 감히 예악을 제정할 수 없는 것이다.

鄭氏曰 言作禮樂者 必聖人在天子之位

朱子曰有位無德而作禮樂所謂愚而好自用有德無位而作禮樂所謂賤而好自專居周世而欲行夏殷禮所謂居今世反古道道卽議禮制度考文之事議禮所以制行故行同倫制度所以爲法故車同軌考文所以合俗故書同文

子ㅣ 曰 吾說夏禮나 杞不足徵也ㅣ오 吾學殷禮호니 有宋이 存焉이어니와 吾學周禮호니 今用之라 吾從周호리라

공자께서 말씀하셨다. “내가 夏 나라의 禮를 말할 수 있지만 그 후예인 杞 나라에서 그것을 실증하기에 부족하다. 내가 殷 나라의 禮를 배웠고, 그 후예인 宋 나라에 그것이 남아 있지만, 내가 배운 周 나라의 禮를 지금 세상에서 쓰고 있으니, 나는 주 나라 예를 따르겠다.”

此又引孔子之言杞夏之後 徵 證也 宋 殷之後 三代之禮 孔子皆嘗學之 而能言其意 但夏禮 旣不可考證 殷禮雖存 又非當世之法 惟周禮 乃時王之制 今日所用 孔子旣不得位 則從周而已

朱子曰言有宋存焉便見杞又都無了如今春秋傳中宋猶有些商禮在○問前輩多以夫子損益四代之制以告顔子而又曰吾從周其說似相牴牾者然以此章吾學周禮今用之吾從周之意觀之則夫子之從周特以當時所用而不得不從耳非以爲盡當從周若答爲邦之問乃其素志耳曰得之○雙峯饒氏曰無德是愚無位是賤作禮樂是自用自專問非天子不議禮制度考文專指賤者而不及愚者何也曰此章爲在下位者言故於賤者特詳而末引孔子作箇樣子問今用之吾從周想是不敢議禮但從周而已曰當世用周禮吾亦從周禮蓋有德無位不敢作禮樂也○雲峯胡氏曰孔子所學周禮卽周公所制之禮第十八十九章言周公制周之禮有其位而有其德也此章言孔子從周之禮有其德而無其位者也章末數語較之論語有二疑語曰夏禮吾能言之杞不足徵也殷禮吾能言之宋不足徵也此曰杞不足徵而有宋存焉豈非以春秋之時杞去夏已遠而宋去殷猶未遠歟杞文獻不足宋或典籍散逸而文籍猶有存歟或先哲凋謝而賢者猶有存歟語曰如用之則吾從先進此曰今用之吾從周豈不以周禮至春秋之時已非復周公制作之舊如用之者孔子設言其或用禮樂則如此今用之者孔子明言天下之所通用者今如此也孔子雖不欲徇時俗之弊而亦不敢不循時王之制此所以爲孔子之時中也

右 第二十八章 承上章爲下不倍而言 亦人道也

29

王天下ㅣ 有三重焉이니 其寡過矣乎ᅟᅵᆫ저[王 去聲]

천하의 왕이 되어 다스리는 데에는 세 가지 중요한 것(禮를 의논하여 정하고 제도를 제정하고 문자를 살펴 정하는 것)이 있으니, 이것이 제대로 행해지면 허물이 적을 것이다.

呂氏曰 三重 謂議禮,制度,考文 惟天子 得以行之 則國不異政 家不殊俗 而人得寡過矣

上焉者는 雖善이나 無徵이니 無徵이라 不信이오 不信이라 民弗從이니라 下焉者는 雖善이나 不尊이니 不尊이라 不信이오 不信이라 民弗從이니라

上古時代의 禮는 비록 좋기는 하지만 실증할 수가 없다. 실증할 수가 없기 때문에 믿기지 않고, 믿기지 않기 때문에 백성들이 따르지 않는다. 聖人으로 아랫자리에 있는 경우는 비록 禮를 잘 알기는 하지만 지위가 높지 않다.  지위가 높지 않기 때문에 믿지 않고, 믿지 않기 때문에 백성들이 따르지 않는다.

上焉者 謂時王以前 如夏商之禮雖善 而皆不可考[文獻不足徵] 下焉者 謂聖人在下 如孔子雖善於禮 而不在尊位也

三山陳氏曰 上乎周爲夏商 禮非不善 然於今無可徵 民將駭而不信 下而不達 如孔子德非不善 然不得顯位以行之 民亦將玩而不信

○問 程子以上焉者 爲三王以前 下焉者 爲五霸諸侯之事 朱子之說不同 何也 蛟峯方氏曰 上焉者無徵 則夏商也 經已言之 下焉者不尊 舍孔子誰當之 若五霸 則其善不足稱矣 故上焉者無徵 則當以時言 下焉者不尊 則當以位言

故로 君子之道는 本諸身하야 徵諸庶民하며 考諸三王而不謬하며 建諸天地而不悖하며 質諸鬼神而無疑하며 百世以俟聖人而不惑이니라

그러므로 君子(천하의 왕이 된 자)의 道(다스림의 완전한 규범)는 자신의 덕성에 근본을 두어 백성들이 믿고 따르는 것으로 나타나며, 三王(禹 임금, 湯 임금, 文王․武王)의 道에 견주어 상고해 보아도 틀리지 않으며, 天地間에 세워 놓아도 그 道에 어긋나지 않으며, 귀신에게 質正해 보아도 의심할게 없으며, 百世 뒤의 聖人을 기다려 물어 보아도 의혹을 가지지 않을 것이다.

此君子 指王天下者而言 其道卽議禮,制度,考文之事也 本諸身 有其德也 徵諸庶民 驗其所信從也 建 立也 立於此而參於彼也 天地者 道也 鬼神者 造化之迹也 百世以俟聖人而不惑 所謂聖人復起 不易吾言者也

朱子曰 此天地 只是道耳 謂吾建於此 而與天地之道不相悖

○問 鬼神 只是龜從筮從 與鬼神合其吉凶否 曰 亦是 然不專在此 只是合鬼神之理

○此段第一句第二句 是以人己對言 第三第六句 是以已往方來對言 第四第五句 是以隱顯對言

○雲峯胡氏曰 朱子謂先須識取聖人功用之大 及其氣象規模廣闊處 蓋大而議禮制度 小而考文 莫不有以新天下之視聽 而能一天下之心 徵諸庶民而庶民合 建諸天地鬼神而天地鬼神合 前聖之已往 後聖之未來 無不合者 其功用如此宏大悠遠 而其本領只在人主一身上 前章曰 有其德 此曰本諸身 章句曰 本諸身者 有其德也 前章言無德位而作禮樂 其終也灾必逮身 此言有德有位而作禮樂 其始也必本諸身 事有不本諸身而爲之者 其末也 灾不逮身者鮮矣

○東陽許氏曰 本諸身以下六節 只是本諸身一句是致力處 下五節皆以爲徵驗爾 君子之道卽上三重 謂有位之君子 行此三重之道 必本於此身之有德 則自有下五者之應 若下五者不應 是身無其德也 則用其力以脩德

質諸鬼神而無疑는 知天也ㅣ오 百世以俟聖人而不惑은 知人也ㅣ니라

귀신에게 질정해 보아도 의심할게 없는 道라면, 이는 天理를 안 것이고, 백세 뒤의 성인을 기다려 물어 보아도 의혹을 가지지 않을 도라면, 이는 人性을 안 것이다.

知天知人 知其理也

朱子曰 此段說知天知人處 雖只擧後世與鬼神言 其實是總結上四句之義

○北溪陳氏曰 鬼神 天理之至也 聖人 人道之至也 惟知天理之至 所以無疑 惟知人道之至 所以不惑

是故로 君子는 動而世爲天下道ㅣ니 行而世爲天下法하며 言而世爲天下則이라 遠之則有望이오 近之則不厭이니라

그러므로 군자는 움직이면 대대로 천하 사람들이 지킬 道가 되는 것이니, 행하는 것이 대대로 천하 사람들의 법도가 되고, 말하는 것이 대대로 천하 사람드의 준칙이 된다. 따라서 멀리에서는 우러러 보고 가까이에서는 싫어하지 않는다.

動 兼言行而言 道 兼法則而言 法 法度也 則 準則也

三山潘氏曰 行有成迹 故可效法 言只言其理如此 未有事迹可據 故人準則之

○陳氏曰 遠者 悅其德之被 故有企慕之意 近者 習其行之常 故無厭斁之心

○雲峯胡氏曰 上文 言質鬼神,俟百世,要其終也 故申言徵庶民之意,原其始也

詩曰在彼無惡하며 在此無射이라 庶幾夙夜하야 以永終譽ㅣ라하니 君子ㅣ 未有不如此而蚤有譽於天下者也ㅣ니라[惡 去聲 射 音妬 詩作斁]

《시경》에 “저기에 있어도 미워하는 이 없고, 여기에 있어도 싫어하는 이 없네. 밤낮없이 노력하여 길이 명성을 떨치리라.” 하였으니, 군자가 이렇게 하지 않고 일찍이 천하에 명성을 떨친 경우는 없었다.

詩 周頌振鷺之篇 射 厭也 所謂此者 指本諸身以下六事而言

陳氏曰 在彼無惡 是應遠之則有望 在此無射 是應近之則不厭 庶幾終譽 是應世爲天下道 三句意 蚤有譽 又總結以永終譽意 先師曰 永終譽 要其終而言 蚤有譽 由其始而言 蚤有譽 尙易 永終譽 尤難 君子之道 本不欲干譽也 自然有譽者 乃本諸身之驗 所謂徵諸庶民 是也

○雲峯胡氏曰 引詩在彼無惡在此無射 以永終譽 徵諸民也 庶幾夙夜 本諸身也

右第二十九章 承上章居上不驕而言 亦人道也

新安倪氏曰 按番陽李氏云 章句取二十七章 結語分屬後二章 以愚好自用章 言爲下不倍 然有位無德 則居上不驕者也 以三重章言居上不驕 然下焉者雖善不尊 則爲下不倍者也 妄謂此二章皆平應居上不驕爲下不倍二語 不必分屬二章 李氏斯言 亦不爲無理 但聖賢立言 自有賓主 前章有位無德 不敢作禮樂 與章首愚好自用一句相應而相反 是固以居上而言 然全章除此語外 於賤者特詳實 則主爲下不倍而言也 此章下焉者雖善不尊不信而民不從 以對上焉者雖善無徵 是固以爲下而言 然全章除此語外 於王天下之君子尤詳實 則主居上不驕而言也 以是觀之 何用必疑於章句之分屬哉

30

仲尼는 祖述堯舜하시고 憲章文武하시며 上律天時하시고 下襲水土하시니라

공자는 요 임금과 순 임금의 도를 근간으로 하여 繼述하셨고, 문왕과 무왕의 법을 받들어 지키셨으며, 위로는 四時의 운행을 본받아 따르시고, 아래로는 水土의 이치를 살펴 활용하셨다.

祖述者遠宗其道憲章者近守其法律天時者法其自然之運襲[音習]水土者因其一定之理皆兼內外該本末而言也

朱子曰下襲水土是因土地之宜所謂安土敦乎仁無往而不安

○北溪陳氏曰前言堯舜文武周公能體中庸之道此言孔子法堯舜文武以體中庸之道也宗師堯舜之道堯舜人道之極也效法文武之法三代法度至周而備也天時者春夏秋冬之四時聖人法其自然之運水土者東西南北之四方聖人因其一定之理朱子謂此兼内外該本末而言其律天時如不時不食迅烈必變其襲水土如居魯逢掖居宋章甫乃其事也其律天時如仕止久速皆當其可其襲水土如用舍行藏隨遇而安乃其行也行以内言本也事以外言末也蓋聖人能盡中庸之道所以精處如此粗處亦如此

○潛室陳氏曰祖述者法在其中憲章者道在其内律天時者大則顯晦屈伸小則飮食寢處襲水土者大則坎止流行小則採山釣水細底道理爲本爲内麄底道理爲末爲外

○雙峯饒氏曰上二句言學之貫乎古今下二句言學之該乎穹壤

○雲峯胡氏曰中之一字堯舜始發之自堯舜至文武相傳只是此中天時水土亦只是此中於堯舜曰祖述於文武曰憲章於天時曰上律於水土曰下襲便見夫子之時中遠宗其道法不在乎道之外近守其法道皆寓乎法之中此兼内外該本末而言也律天時如不時不食是末夫子聖之時是本襲水土如居魯而逢掖是末安土敦乎仁是本此兼内外該本末而言也

○蛟峯方氏曰中庸之道至仲尼而集大成故此書之末以仲尼明之

辟如天地之無不持載하며 無不覆幬하며 辟如四時之錯行하며 如日月之代明이니라[辟音譬幬徒報反]

공자의 덕은, 비유하자면 天地가 만물을 거두어 실어주고 덮어 감싸주는 것과 같으며, 四時가 번갈아 운행되는 것과 같으며, 해와 달이 교대로 밝게 비치는 것과 같다.

錯猶迭也

陳氏曰如四時之相交錯寒往則暑來暑往則寒來如日月之更相代日升則月沈月升則日沈

此言聖人之德

雙峯饒氏曰此章言孔子之德如地之無不待載謂乘載得天下許多道理無一之不盡如天之無不覆幬謂括得天下許多道理無一之或遺錯行代明謂失子之道無所不備當剛而剛當柔而柔可仕而仕可止而止亦如寒暑之迭用日月之互照然持載如地博厚之至也覆幬如天高明之至也錯行代明如日月悠久之至也

○新安陳氏曰此所取譬上二句以天地之定位言下二句以陰陽之流行言

萬物이 並育而不相害하며 道ㅣ 並行而不相悖라 小德은 川流ㅣ오 大德은 敦化ㅣ니 此ㅣ 天地之所以爲大也ㅣ니라

만물이 함께 자라면서도 서로 질서를 해치지 않고, 天道가 아울러 행해지면서도 서로 어긋나는 법이 없다. 작은 德은 냇물이 흐르는 것과 같고, 큰 덕은 그 化育이 독실하고 도타우니, 이것이 天地가 위대한 까닭이다.(동시에 天地의 德을 지닌 공자가 위대한 까닭이다.)

悖猶背[音佩]也天覆地載萬物並育於其間而不相害四時日月錯行代明而不相悖

北溪陳氏曰天無不覆地無不載大化流行萬物止其所而不相侵害也四時錯行日月代明一寒一暑一晝一夜似乎相反而實非相違悖也

所以不害不悖者小德之川流所以並育並行者大德之敦化小德者全體之分大德者萬殊之本

新安陳氏曰小德如言小節大德如言全體此言天地造化之理小德者一本之散於萬殊者也大德者萬殊之原於一本者也

川流者如川之流脈絡分明而往不息也敦化者敦厚其化根本盛大而出無窮也此言天地之道以見[形甸反]上文取譬之意也

朱子曰大德是敦那化底小德是流出那敦化底出來這便如忠恕忠便是做那恕底恕便是流出那忠來底如中和中便是大德敦化和便是小德川流只是一箇道理

○此言天地之大如此言天地則見聖人矣

○黃氏曰天命之性卽大德之敦化率性之道卽小德之川流大德敦化是體小德川流是用大德是心之本體無許多大底亦做不得小底出來

○雲峯胡氏曰天能覆而不能載地能載而不能覆春夏生長秋冬肅殺日明乎晝月明乎夜是各得陰陽之偏而聖人之德則會夫陰陽之全小德川流是其粲然者也大德敦化是其渾然者也渾然者所以並育並行而粲然者已包於其中粲然者所以不害不悖而亦不過自渾然中流出故粲然者全體之分卽所謂率性之道卽所謂時中之中渾然者萬殊之本卽所謂天命之性卽所謂未發之中大德敦化四字卽是首章大本二字章句以謂根本盛大而出無窮卽首章章句所謂天下之理皆由此出者也始以天地喩夫子終謂夫子卽天地且不曰天地之大而曰天地之所以爲大夫子其卽太極矣乎

右第三十章言天道也

東陽許氏曰二十六章言聖人至誠與天地同道自天地之道可一言而盡以下但言天地之盛大則聖人之盛大自見此章先言聖人與天地同道自萬物並育以下亦但言天地之大則聖人之大自見前章則引文王之詩以結之此章則以孔子之所行起之二章相表裏無非形容聖人之德也

31

唯天下至聖이아 爲能聰明睿知ㅣ 足以有臨也ㅣ니 寬裕溫柔ㅣ 足以有容也ㅣ며 發强剛毅ㅣ 足以有執也ㅣ며 齊莊中正이 足以有敬也ㅣ며 文理密察이 足以有別也ㅣ니라[知去聲齊側皆反別彼列反]

오직 천하에 지극히 진실한 聖人만이 그 총명과 예지로 세상에 임할 수 있다. 그 너그러움과 부드러움[仁]은 모든 사람을 포용할 수 있으며, 그 강함과 굳셈[義]은 도리를 지킬 수 있으며, 그 엄숙과 中正[禮]은 매사에 신중할 수 있으며, 그 조리와 분별력[智]은 사리를 변별할 수 있는 것이다.

聰明睿知生知[如字]之質臨謂居上而臨下也其下四者乃仁義禮知之德文文章也理條理也密詳細也察明辨也

朱子曰仁義禮知之知與聰明睿知便是這一箇禮知是通上下而言睿知是擴充得較大睿只訓通對知而言知是體睿是深通處文理密察此是聖人於至靈至悉處無不詳審且如一物初破作兩箇又破作四片若未恰好又破作八片只管詳密文是文章如物之文縷理是條理每事詳密審察故曰足以有別

○陳氏曰上一句包說下四句方細破分仁義禮知說仁則度量寬大故曰有容義則操執牢固故曰有執禮之施敬而已故曰有敬智足以分別事物故曰有別四者皆從聰明睿知中細破分條貫說來

○雙峯饒氏曰章句以四者爲仁義禮智之德如此則只是四德於溥博之下又言五者之德何也此章專說小德就五者而論則聰明睿知又是小德之大德聰屬耳明屬目睿知屬心睿則能思知則能知思屬動魂之爲也知屬靜魄之爲也心者魂魄之合魂能知來有所未知則思索而知之陽之靈也魄能藏往其已知則存而記之陰之靈也一陰一陽相爲配對

○新安陳氏曰唯至聖之德有此生知仁義禮智之體故見於有臨有容有執有敬有別之用也

溥博淵泉하야 而時出之니라

이렇게 넓고 깊은 성인의 덕은 항상 때를 맞추어 발현되나니,

溥博周徧而廣闊也淵泉靜深而有本也

朱子曰泉便有箇發達不已底意

○新安陳氏曰泉之出必有本原也溥博淵泉四字總詠狀上所列五者之體段

出發見[形甸反下同]也言五者之德充積於中[溥博淵泉]而以時發見於外也

新安陳氏曰當用仁時則仁發見當用義時則義發見之類

溥博은 如天하고 淵泉은 如淵이라 見[현]而民莫不敬하며 言而民莫不信하며 行而民莫不說이니라[見音現說音悅]

그 덕이 넓기는 하늘과 같고 깊기는 연못과 같다. 그것이 드러나면 백성들이 모두 공경하고, 그가 말하면 백성들이 모두 믿으며, 그가 행하면 백성들이 모두 기뻐한다.

言其充積極其盛而發見當其可也

新安陳氏曰溥博則如昊天淵泉則如深淵非極其盛而何見言行皆發見也民所以莫不敬信悅以當其可也當其可之謂時是接上文時出字而發揮之下文莫不尊親極言其敬信說也

是以로 聲名이 洋溢乎中國하야 施及蠻貊하야 舟車所至와 人力所通과 天之所覆와 地之所載와 日月所照와 霜露所隊에 凡有血氣者ㅣ 莫不尊親하니 故로 曰配天이니라[施去聲隊音墜]

이 때문에 그의 명성이 中國에 넘치고, 나아가서 오랑캐 땅에까지 미쳐가는 것이다. 그리하여 배와 수레가 이르는 곳과 사람의 힘이 미치는 곳과 하늘이 덮어주는 곳과 땅이 실어주는 곳과 해와 달이 비치는 곳과 서리와 이슬이 내리는 곳의 모든 혈기를 가진 자들은 모두 성인을 존경하고 친애하게 된다. 그래서 ‘하늘과 짝을 이룬다.’고 말한 것이다.

舟車所至以下蓋極言之配天言其德之所及廣大如天也

新安陳氏曰有是聖德之實是以有是聖德之名凡有血氣人類也尊之爲君親之如父母極覆載人所及處皆然豈非德之所及廣大如天乎此章言達而在上之大聖人其盛德之全體大用如此可謂極至而無以加矣可以當此者其惟堯舜乎

右第三十一章 承上章而言小德之川流亦天道也

新安陳氏曰非謂五者之德爲小也蓋以此五者分別而言之又以發用言比下章之渾淪言之而純乎本體者則此爲小德之川流而下章爲大德之敦化章章明矣

32

唯天下至誠이아 爲能經綸天下之大經하며 立天下之大本하며 知天地之化育이니 夫焉有所倚리오[夫音扶焉於虔反]

오직 천하에 지극히 진실한 분이라야 천하의 大本(中道)을 세우며, 天地의 化育을 알 수 있으니, 어찌 달리 의지하는 것이 있겠는가.

經綸皆治絲之事經者理其緖而分之綸者比[毗至反]其類而合之也經常也大經者五品之人倫大本者所性之全體也惟聖人之德極誠無妄故於人倫各盡其當然之實而皆可以爲天下後世法所謂經綸之也

朱子曰經綸是用立本是體大本卽中也大經卽庸也經綸大經立大本卽是盡此中庸之道

○北溪陳氏曰經是分疏條理綸是牽連相合大經卽君臣父子兄弟夫婦朋友之大倫大本卽是中者天下之大本一般中乃未發之中就性論今所謂大本以所性之全體論如君是君臣是臣父是父子是子兄是兄弟是弟夫是夫婦是婦各有條理一定而不亂故曰經如君臣之相敬父子之相親夫婦之相唱和兄弟之相友睦朋友之相切磋琢磨牽比其倫類自然相合故曰綸惟聖人極誠無妄於人倫各盡其所當然之實皆可爲天下後世之標準故人皆取法之

○雙峯饒氏曰如君君臣臣父父子子是分而理之君仁於臣臣敬其君父慈其子子孝其父是比而合之也

其於所性之全體無一毫人欲之偽以雜之而天下之道千變萬化皆由此出所謂立之也其於天地之化育則亦其極誠無妄者有黙契焉非但聞見之知而已

北溪陳氏曰知字不可以聞見之知論如肝膽相照一般聖人之德極誠無妄其於天地造化生育萬物之功與之脗合交契渾融一體所謂知也

此皆至誠無妄自然之功用夫[音扶]豈有所倚著[直略反]於物而後能哉

問夫焉有所倚朱子曰自家都是實理無些欠缺經綸自經綸立本自立本知化育自知化育不用倚靠別物事然後能如此如爲仁由己而由人乎哉之意日用間底都是君臣父子夫婦人倫之理更不倚著人只從此心中流行於經綸人倫處便是法則此身在這裏便是立本知天地化育是自知得飽相似何用靠他物黃直卿云便是不思不勉意思謂更不靠心力去思勉他這箇實理自然經綸立本知化育更不用心力

○問中庸兩處說天下之至誠而其結語一曰贊化育一曰知化育贊與知如何分曰盡其性者是從裏面說將出去故盡其性則能盡人物之性以贊化育也經綸大經是從下面說上去如脩道之敎是也立天下之大本是靜而無一息之不中處知化育則知天理之流行矣

○雙峯饒氏曰大經是道大本是性性乃大經之本也天地化育是命又大經大本之所自來也

○雲峯胡氏曰首章由造化說聖人故曰命曰性曰道由體之隱達於用之費也此章言聖人之所以爲造化則曰道曰性而後曰命由用之費而原其體之隱也前曰贊化育此曰知化育贊云者至誠之功有補於造化也知云者至誠之心無間於天地也前章以時出之是小德之川流是時中之中此章大本是大德之敦化是未發之中首章曰中者天下之大本此則加以立之一字大本是所性之全體本無一毫人欲之偽立之者聖人所性之全體無一毫人欲之偽以雜之也立字不是用力字

肫肫其仁이며 淵淵其淵이며 浩浩其天이니라[肫之純反]

어진 그 마음 간절하고 지극하며, 연못같은 그 마음 깊고 깊으며, 하늘같은 그 마음 넓고 크구나.

肫肫懇至貌以經綸而言也

朱子曰肫肫其仁者人倫之間若無些仁厚意則父子兄弟不相管攝矣

○鄭氏曰肫肫懇誠貌程氏曰厚也呂氏曰純全之義一云渾厚無間斷之貌

○北溪陳氏曰經綸大經須加懇切詳細之功不可有急迫躁切之意

○雙峯饒氏曰肫肫其仁如何以配經綸大經蓋仁者人也大經只是箇人道人而不仁何足以爲人

淵淵靜深貌以立本而言也浩浩廣大貌以知化而言也

北溪陳氏曰靜深則有根本而不竭故以立本言此誠與天地同其大故其生育變化與天地同其功故以知化言

其淵其天則非特如之而已

潛室陳氏曰如天如淵猶是二物其天其淵卽聖人便是天淵

○雙峯饒氏曰肫肫其仁是說道淵淵其淵是說性浩浩其天是說命問性命如何分天淵曰性是成之者性指已定之理而言也命是繼之者善指理之流行而賦於物者言也二者有動靜之分故一屬地一屬天自聖人言之則靜定而存主處卽是性應用而流行處卽是命其與天地之理一也故曰其淵其天前章曰如淵如天猶是聖人與天地相比並至此曰其淵其天則聖人與天地爲一矣

苟不固聰明聖知達天德者ㅣ면 其孰能知之리오[聖知之知去聲]

진실로 총명과 聖智가 있어 天德에 통달한 사람이 아니면 그 누가 이런 분을 알아보겠는가.

固猶實也鄭氏曰唯聖人能知聖人也

玉淵張氏曰上章云凡有血氣者莫不尊親此云苟不固聰明聖知達天德者其孰能知之上章言小德條理分明人所易見此章言大德無聲無臭非聖人不能知也

○新安陳氏曰上章言至聖故以聰明睿知言書曰睿作聖睿進一步卽聖也此章言至誠見至誠卽是至聖故以聰明聖知言變睿言聖直指其爲聖人唯至聖能知至誠也此章述聖人至誠之功用亦謂達而在上之聖人而以唯聖人能知聖人結之可以當此者其唯以孔子而知堯舜乎

右第三十二章承上章而言大德之敦化亦天道也前章言至聖之德此章言至誠之道然至誠之道非至聖不能知至聖之德非至誠不能爲則亦非二物矣此篇言聖人天道之極致至此而無以加矣

朱子曰至誠至聖只是以表裏言至聖是德之發見乎外者故人見之但見其溥博如天至莫不尊親此見於外者至誠則是那裏面骨子聰明睿知却是那裏發出去至誠處非聖人不自知也

○至聖一章說發見處至誠一章說存主處聖以德言誠則所以爲德也以德而言則外人觀其表但見其如天如淵誠所以爲德故自家裏面却眞箇是其天其淵惟其如天如淵故日月所照霜露所墜凡有血氣者莫不知尊而親之謂自其表而觀之則易也惟其天其淵故非聰明聖知達天德者不足以知之謂自其裏而觀之則難也又曰此不是兩人事上章是以聖言之聖人德業著見於世其盛大自如此下章以誠言之是就實理上說其天其淵實理自是如此

○葉氏曰至聖指發用神妙而言至誠指大經大本之實理而言非至聖無以顯至誠之全體非至誠無以全至聖之妙用其實非二物也

○新安倪氏曰按饒氏以大哉聖人之道章至此爲第五大節

33

詩曰衣錦尙絅이라하니 惡其文之著也ㅣ라 故로 君子之道는 闇然而日章하고 小人之道는 的然而日亡하나니 君子之道는 淡而不厭하며 簡而文하며 溫而理니 知遠之近하며 知風之自하며 知微之顯이면 可與入德矣리라[衣去聲絅口逈反惡去聲闇於感反]

《시경》에 “비단옷 입고나서 얇은 홑옷 덧입었네.” 하였는데, 그 비단 무늬가 너무 드러나는 것을 꺼려서이다. 그러므로 군자의 道는 은은하지만 날로 빛이 나고, 소인의 도는 선명하지만 날로 색이 바래는 것이다. 군자의 도는 담박하지만 물리지 않고, 간소하지만 문채가 있고, 온화하면서도 조리가 있다. 먼 것도 가까운 데에서 시작된다는 것을 알고, 바람이 부는 근원지를 알며, 은미한 것이 더 분명하게 드러난 다는 것을안다면, 함께 德의 門으로 들어갈 수 있을 것이다.

前章言聖人之德極其盛矣此復自下學立心之始言之而下文又推之以至其極也

葉氏曰上三章極言孔子體天之德與至聖至誠之功用中庸之道至矣盡矣子思又慮學者馳騖於高遠而忘下學之功夫或失其指歸也故此章復自下學立心之始務内至親至切者言之以漸進於上達高妙至精至微不可擬議之地蓋再叙入德成德之序也

詩國風衛碩人鄭之丰皆作衣錦褧衣褧絅同襌衣也

朱子曰襌衣所以襲錦衣者襌字與單字同沈括謂絅與檾同是用檾麻織疏布爲之

尙加也古之學者爲[去聲]己故其立心如此尙絅故闇然衣錦故有日章之實淡簡溫絅之襲於外也不厭而文且理焉錦之美在中也小人反是則暴[蒲卜反]於外而無實以繼之是以的然而日亡也

朱子曰惡其文之著亦不是無文也自有文在淡則不厭簡則不文溫則不理而今却不厭而文且理只緣有錦在裏面

○陳氏曰衣錦而加絅衣以蔽之衣錦者美在其中尙絅者不求知於外古之學者只欲此道理實得於己不是欲求人知惟其不求人知所以闇然雖曰闇然而道理自彰著而不可揜猶衣錦尙絅而錦之文采自然著見於外也

○新安陳氏曰君子爲己不求人知雖闇然若暗昩而美實在中自日著而不可揜如尙絅而錦美在中自不容揜於外也小人爲人惟求人知雖的然分明表暴於外而無實以繼之日見其亡失泯沒而已君子小人之分爲己爲人之不同耳君子有若無實若虛有與實終不可揜小人無爲有虛爲盈有與盈豈能有常日亡必矣常情淡薄無味則易厭簡略則無文采溫厚渾淪則無條理君子之道雖淡而人不厭雖簡而自有文雖溫而自有條理淡簡溫皆尙絅闇然意不厭文理皆錦之美實在中意也

遠之近見[形甸反]於彼者由於此也風之自著乎外者本乎內也微之顯有諸內者形諸外也有爲己之心[本起語意說來]而又知此三者則知所謹而可入德矣

朱子曰知遠之近是以己對物言之知在彼之是非由在我之得失知風之自是知其身之得失由其心之邪正知微之顯又專指心說就裏來

○知遠之近知風之自據表而知裏也知微之顯由内以達外也

○陳氏曰君子立心只是爲己又能知道理之見於遠者自近始故自近而謹之著見於風化者由身始故自身而謹之有諸内者甚微而見於外者甚顯故自微而謹之知此三者而致其謹則可與之入德矣

○新安陳氏曰下文言謹獨意已萌於此

故下文引詩言謹獨之事

雲峯胡氏曰中庸分君子小人而言者凡二第二章言君子中庸小人反中庸是其爲君子小人者可見於行事之際此則言其所以爲君子小人者已見於立心之始淡而無味其味最長簡而無文其文自章溫不求其理而無有不合於條理者此君子爲己之學也不求其文之著而自不能不著者也小人則反是矣中庸旣擧其立心之始當如此而又提起三知字曰知遠之近知風之自知微之顯而下文遂以愼獨戒懼之事繼之卽章句所謂知其在我者則戒愼恐懼而無時不中者也章句之旨融徹如此學者不可不細玩

詩云潛雖伏矣나 亦孔之昭ㅣ라하니 故로 君子는 內省[悉井反]不疚하야 無惡於志니 君子之所不可及者는 其唯人之所不見乎ᅟᅵᆫ저[惡去聲]

《시경》에 “고기가 물에 잠겨 비록 숨어 있지만 그 모습 아주 훤히 드러나 보이네.” 하였다. 그러므로 군자는 안으로 반성하여 잘못이 없기 때문에 마음에 부끄러움이 없으니,(군자는 안으로 반성하여 잘못이 없게 함으로써 마음에 부끄러운 일이 없도록 하니,) 보통사람들이 군자에게 따라갈 수 없는 점은 바로 남들이 보지 않는 데에서 자신을 삼간다는 점이다.

詩小雅正月之篇[再引詩]承上文言莫見乎隱莫顯乎微也疚病也無惡於志猶言無愧於心此君子謹獨之事也

三山陳氏曰潛雖伏矣卽首章隱微意亦孔之昭卽首章莫見莫顯意言隱伏之間理甚昭明君子内省此處須無一毫疚病方無愧於心君子所以不可及只是能於獨致其謹耳上言入德之門此以下言入德之事此一節言人之所不見處又申明首章謹獨意下一節言己之所不見處又申言首章戒謹恐懼意

○新安陳氏曰人所不見人所不知也己之志向己所獨知也

○東陽許氏曰詩本言魚之潛於淵可謂伏藏之深然亦甚昭然而易見言禍亂之不可逃也此借之以言幾之存於心者雖深而莫見顯乎隱微言獨之不可不愼也

詩云相在爾室혼대 尙不愧于屋漏ㅣ라하니 故로 君子는 不動而敬하며 不言而信이니라[相去聲]

《시경》에 “네 홀로 房 안에 있을 때 보니, 屋漏(양심)에 부끄러울 행동 않누나.” 하였다. 그러므로 군자는 행동하기 전부터 삼가고 말하기 전부터 미덥게 하는 것이다.

詩大雅抑之篇[三引詩]相視也屋漏室西北隅也

朱子曰古人室在東南隅開門東南隅爲窔西北隅爲屋漏西南隅爲奧人纔進便先見東南隅却到西南隅然後始到西北隅此是深密之地曾子問謂之當室之白孫炎曰當室日光所漏入也

承上文又言君子之戒謹恐懼無時不然不待言動而後敬信則其爲己之功益加密矣故下文引詩幷[去聲]言其效

朱子曰潛雖伏矣便覺有善有惡須用察相在爾室只是敎做存養工夫

○北溪陳氏曰抑詩卽是首章戒謹其所不覩恐懼其所不聞意屋漏人迹所不到之地此處蓋己之所不睹須是眞實無妄然後加戒謹恐懼方能無愧怍君子爲己之功至此不待於動而應事接物方始敬蓋於未應接之前無人處已無非敬矣不待見於發言而後信實蓋於未發言之前陳氏來眞實無非信矣

○此處一節密一節首章先說戒懼後說謹獨是從内面發出蓋於此處先說謹獨後說戒懼是從外面說入

○雲峯胡氏曰上文引詩但見學者夫

○北溪陳此兩引詩方見學者夫已之學首章言愼獨此言人之所不見卽是獨内省不疚卽是愼獨内省而少有一髮之疚則是胸中猶有可惡之惡故必無疚然後無惡此爲己之功也首章言戒愼不睹恐懼不聞蓋動則有可睹此不動而敬卽是戒愼乎其所不睹言則有可聞此不言而信卽是恐懼乎其所不聞諸家以敬信爲民敬信章句蓋動己之敬信與下文篤恭相應此又爲己之功益加密者也首章先戒懼而後愼獨由靜時工夫說到吾心方動之幾此章先愼獨而後戒懼由動時工夫說到吾心至靜之極愈靜愈歬不言爲己之功可謂密矣

○東陽許氏曰不動敬不言信是信敬在言動之前

詩曰奏假無言하야 時靡有爭이라하니 是故로 君子는 不賞而民勸하며 不怒而民威於鈇鉞이니라[假格同鈇音方無反]

《시경》에 “내 정성 神明에게 닿아 이를 때 아무 말이 없어도 다투는 이 없네.” 하였다. 그러므로 군자는, 賞주지 않아도 백성들이그 덕에 교화되어 善을 권하고, 怒하지 않아도 백성들이 그 위엄에 압도되어 형벌보다 더 두려워하는 것이다.

詩商頌烈祖之篇[四引詩]奏進也承上文而遂及其效言進而感格於神明之際極其誠敬無有言說而人自化之也威畏也鈇莝[音剉]斫刀也鉞斧也

新安陳氏曰其所以感人動物不待賞而民自勸不待怒而民自畏者以其自脩有謹獨戒懼之本也

詩曰 不顯惟德을 百辟其刑之라하니 是故로 君子는 篤恭而天下ㅣ 平이니라

《시경》에 “그윽한 천자의 덕을 제후들이 본받네.”하였다. 그러므로 군자는 공경을 돈독히 하면(덕이 지극해지면) 천하가 태평해지는 것이다.

詩周頌烈文之篇[五引詩]不顯說見[形甸反]二十六章[言豈不顯也]此借引以爲幽深玄遠之意[以爲眞幽隱不顯]承上文言天子有不顯之德而諸侯法之則其德愈深而效愈遠矣

朱子曰不顯二字二十六章者別無他義故只用詩意卒章所引自章首尙絅之云與章末無聲無臭皆有隱微深密之意故知當別爲一義與前章不同

篤厚也篤恭言不顯其敬也

陳氏曰篤恭是申解不顯二字雖無人之境亦恭是篤厚其恭也

○東陽許氏曰章句篤恭言不顯其敬也謂自厚於恭敬未嘗見於言動之間

篤恭而天下平乃聖人至德淵微自然之應中庸之極功也

朱子曰此章到篤恭而天下平已是極處結局了所謂不顯其德者幽深玄遠無可得而形容雖下面不大聲以色德輶如毛皆不足以形容直是無聲無臭到無迹之可尋然後已

○北溪陳氏曰篤恭是不顯惟德意天下平是百辟其刑意此章至此凡五引詩一節密一節首節說學須爲己不求人知第二節說致謹於人所不見處三節說致敬於己所不見處四節說不待言說而人自化五節說不顯篤恭其功效有自然之應乃中庸之極功也

○雲峯胡氏曰此兩引詩承上文不動而敬不言而信而極其效也惟其不言亦信所以無言而人自信之有不待賞罰而化者惟其不動亦敬故篤恭不顯其敬也而天下自平篤恭而天下平卽首章致中和而天地位萬物育也特首章是致其中而後致其和此之謂篤恭者已致其和而益致其中也爲己之功愈密則德愈深而效愈遠如此夫德顯而百辟刑之宜也不顯而天下自平其妙殆有不可測者要之中者性之德不顯之德卽未發之中戒愼恐懼是於喜怒哀樂未發之時而敬也此時而敬是不顯其敬此所以爲至德之淵微而有自然之應也

○新安陳氏曰不顯篤恭實原於尙絅闇然與愼獨戒懼深密之功下文更三引詩不過形容此不顯篤恭之妙而已

詩云予懷明德의 不大聲以色이라하야늘 子ㅣ 曰 聲色之於以化民에 末也ㅣ라하시니라 詩曰 德輶如毛ㅣ라하니 毛猶有倫이어니와 上天之載ㅣ 無聲無臭아 至矣니라[輶由酉二音]

《시경》에 “나는 좋게 생각하네, 밝은 덕을 聲色(말소리나 낯빛)에 크게 안 드러냄을.” 하였는데, 공자께서 말씀하시기를, “말소리나 낯빛으로 백성을 교화하는 것은 末端이다.”하셨다. 《시경》에 “德은 가볍기 터럭과 같네.”하였는데, 터럭은 아직 비교할 대상이 있으니, 덕의 비유로는 부족하고, 《시경》에 “하늘이 하는 일은 소리도 없고 냄새도 없네.”라는 구절 정도는 되어야 덕을 가장 잘 표현했다고 할 수 있을 것이다.

詩大雅皇矣之篇[六引詩]引之以明上文所謂不顯之德者正以其不大聲與色也[古以與字通用]又引孔子之言以爲聲色乃化民之末務今但言不大之而已則猶有聲色者存是未足以形容不顯之妙不若烝民之詩所言德輶如毛[七引詩輶輕也]則庶乎可以形容矣而又自以爲謂之毛則猶有可比者[倫比也]是亦未盡其妙不若文王之詩所言上天之事無聲無臭[八引詩]然後乃爲不顯之至耳蓋聲臭有氣無形在物最爲微妙而猶曰無之故惟此可以形容不顯篤恭之妙非此德之外又別有是三等然後爲至也

朱子曰無聲無臭本是說天道彼其所引詩自說須是儀刑文王然後萬邦作孚詩人意初不在無聲無臭上也中庸引之以結中庸之義嘗細推之蓋其意自言謹獨以脩德至詩曰不顯惟德百辟其刑之乃篤恭而天下平也後面節節贊歎其德如此故至予懷明德以至德輶如毛毛猶有倫上天之載無聲無臭至矣蓋言夫德之至而微妙之極難爲形容如此今爲學之始未知所有而遂欲一蹴至此吾見其倒置而終身迷亂矣

○此章八引詩一步退似一步都用那般不言不動不顯不大底字直說到無聲無臭則至矣

○自衣錦尙絅以下皆只暗暗地做工夫去然此理自掩蔽不得故曰闇然而日章小人未曾做得己報得滿地人知故曰的然而日亡淡而不厭簡而文溫而理皆是收斂近裏知遠之近知風之自知微之顯一句緊一句學者能如此收斂雖未可便謂之德亦可以入德矣其下方言不愧屋漏方能以愼獨涵養其曰不動而敬不言而信蓋不動不言時已是敬信底人了又引詩不顯惟德予懷明德德輶如毛言之一章之中皆只是發明箇德字然所謂德者實無形狀故以無聲無臭終之

○首章是自裏說出外面蓋自天命之性說到天地位萬物育處末章却自外面一節收斂入一節直約到裏面無聲無臭處此與首章實相表裏也

○雙峯饒氏曰上天之載無聲無臭此便是未發之中便是天命之性蓋一篇之歸宿也

○王氏曰此章是結尾擧一篇工夫之要約而言之所謂藏於密者也

○雲峯胡氏曰此章當作四節看節節意相承第一節承上章極致之言恐學者騖於高遠引尙絅之詩言下學立心之始結之以知微之顯第二節承知微之顯之語引潛雖伏矣亦孔之昭以實之自愼獨說歸戒愼恐懼而結之以不動而敬不言而信第三節承不動不言之語引詩云無言不顯以極其效如此第四節承不顯之語三引詩至於無聲無臭以形容不顯之妙至如此朱子又恐學者因無聲無臭之語而又騖於高遠也故結之曰非此德之外有此三等然後爲至也蓋所引之詩似有等級然其妙非杳冥昏黙之謂非虛無寂滅之謂也故必提起德之一字言之首章曰道此章曰德道字說得廣闊德字說得親切德者得此道於心者也首章開端一天字原其所自也此道之在我者無不本諸天也此章結末一天字要其所成也德之成則能不失其道之在我而本諸天者也至此則我本於天天備於我又不過卽其初天命之性耳是無聲無臭之天卽吾不顯之德而不顯之德卽吾渾然未發之中者也子思子首章獨提此一中字卽周子所謂無極而太極也末又約而歸之於此卽周子所謂太極本無極也子思始引夫子之言曰中庸之德其至矣乎衆人之所可至也此言中庸之極功故以不顯之德贊其至聖人之所獨至也然聖人之所以爲德之至者不過敬之至而已敬者聖學之所以成始而成終也故此書以愼獨戒懼始終焉

右第三十三章子思因前章極致之言反求其本復自下學爲己謹獨之事推而言之以馴致乎篤恭而天下平之盛又贊其妙至於無聲無臭而後已焉蓋擧一篇之要而約言之其反復[芳復反]丁寧示人之意至深切矣學者其可不盡心乎

黃氏曰中庸始言戒懼謹獨次言知仁勇終之以誠此數字括盡千古聖人敎人之指先師曰中庸說下學處少說上達處多然說下學處雖少而甚切如二十章明善誠身擇善固執一段與二十七章尊德性道問學一段無非提綱挈領切要之言也說上達處雖多亦豈渙散無統玄妙不可究詰之論哉學者果能字字審察句句精硏章章融會由下學而上達焉則程子所謂始言一理中散爲萬事末復合爲一理者見其理皆實理而爲事之體非高虛也事皆實事而爲理之用非粗淺也所謂其味無窮皆實學者的非虛言矣童而習之今猶有白首紛如之嘆吁豈易言哉

○雲峯胡氏曰右須看極致馴致四字極致者上達之事也馴致者下學而上達之事也天理不離乎人事下學人事卽所以上達天理雖其妙至於無聲無臭然其本皆實學也朱子敎人之深意備見於篇首所採子程子之語及此篇末之語學者當合始終而參玩之以求無負於朱子之敎云

○新安倪氏曰按饒氏以此章爲第六大節
